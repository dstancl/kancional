<div class="nazev">Aj, slyšte znenadání</div>
<div id="info">Tx Nx: Šteyer 1683</div>
<div class="sloka" id="sloka_1">1. Aj, slyšte znenadání, jak přísný k nám zní hlas: Ó konejte pokání, teď příhodný je čas! Jan stále z pouště volá: Změňte své smýšlení a slyšte Boží slova, jež vedou k spasení!</div>
<div class="sloka" id="sloka_2">2. Předchůdce Spasitele, ty synu Alžběty, proroku Izraele, budíš svět zajatý do nocí hříšných skutků a do mlh nejistot a z beznaděje smutku vyvádíš lidský rod.</div>
<div class="sloka" id="sloka_3">3. Ty, kdo tvou výzvu slyší, za Mistrem posíláš. On hoře světa ztiší, on, pravý Mesiáš, on, o kterého kdysi proroci prosili, Bůh, který mrtvé vzkřísí a slabé posílí.</div>
<div class="sloka" id="sloka_4">4. Beránek čistý, tichý z tvé ruky přijal křest. Ten, který snímá hříchy, zde nyní s námi jest a společenství naše přetváří v tělo své. Kéž ve své věčné kráse všem lidem zjeví se.</div>
