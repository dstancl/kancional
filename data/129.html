<div class="nazev">Volá hlas</div>
<div id="info">T: J. Hrdlička 1986 &mdash; N: Zd. Mička 1986</div>
<div class="sloka" id="sloka_1"><div class="kdy">Vstup</div>1. Volá hlas všech lidských rodů: Prolom, Pane, nebesa! Zkřehlá země trpkých plodů ožije a zaplesá. Rozkvete, co bylo pouští, již se naplňuje čas, Bůh své děti neopouští, přijde spasit nás.</div>
<div class="sloka" id="sloka_2"><div class="kdy">Vstup</div>2. Ducha Božího nám zjeví, osud světa rozhodne, sklidí zrno, spálí plevy, vytne větve neplodné. Přiznávám své viny, dluhy, kromě hříchů nemám nic, opouštím své bludné kruhy, pospíchám ti vstříc.</div>
<div class="sloka" id="sloka_3"><div class="kdy">Před evangeliem</div>3. Slovo Boží jitří, hojí, těší nás i burcuje, Ježíš zemi s nebem spojí, Písmo volá: Blízko je! Pane, mluv a dej ať slyším, dej, ať srdcem odpovím, ať jsem věrným, stále bližším bratrem Kristovým.</div>
<div class="sloka" id="sloka_4"><div class="kdy">Obětní průvod</div>4. Svěřujem ti celou zemi, vesmír, lidstvo, přirodu, dej, ať všechno ve stvoření zraje k tvému příchodu. Též jsem zrnem ve tvém poli, příští chléb v něm dozrává. Ve všem, co mě těší, bolí, děj se vůle tvá.</div>
<div class="sloka" id="sloka_5"><div class="kdy">Přijímání</div>5. Přišel v dávné minulosti, človkem se s námi stal, přijde v slávě budoucnosti jako soudce, jako král. Přicházíš i nyní, v čase, v chlebě, víně živý Pán, sytíš, léčíš, rozdáváš se, šťasten, kdo je zván.</div>
<div class="sloka" id="sloka_6"><div class="kdy">Přijímání</div>6. Život Boží zasázne mě, pronikne a občerství předchuť lásky naplněné nebeského království. Přijímám tě zas a znova, Kriste, pokrme mých úst, chci se ztrácet, umenšovat, abys mohl růst.</div>
<div class="sloka" id="sloka_7"><div class="kdy">Závěr</div>7. Nevíme, co přijde, Pane, víme však, že přijdeš ty, řeka času zvolna plyne k oceánu věčnosti. Kéž tvé službě zasvěcuji každý svěřený mi den a tvůj přichod připravuji v světě neklidném.</div>
<div class="sloka" id="sloka_8"><div class="kdy">Závěr</div>8. Maria, ,ty první z tvorů, jitřní hvězdo spasení, nauč děti po svém vzoru říkat Otci: staň se mi! Ať jsme stateční a bdělí, světlo světa, sůl a kvas, život boží ať se vtělí do každého z nás.</div>
