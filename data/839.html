<div id="nazev">K oltáři Páně</div>
<div id="info">Tx: Vl. Šťastný (+ 1910) &mdash; N: J. C. Sychra (+ 1935)</div>
<div class="sloka" id="sloka_1"><div class="kdy">Vstup</div>1. K oltáři Páně plní touhy spějme, k Ježíše Krista srahé oběti; z hloubi své duše Hospodinu pějme, k nebes ať výši duch náš zaletí! Tobě, ó Bože, z vin se vyznáváme, na milost přijmi dítky zbloudilé. Patrone svatý, jehož v nebi máme, [: oroduj za nás, svatý Cyrile. :]</div>
<div class="sloka" id="sloka_2"><div class="kdy">Vstup</div>2. Ó budiž chvála Hospodinu vzdána, lidem buď mír, když dobré vůle jsou, nebeská všem je otevřena brána, plní kdo víry cestou Páně jdou. Vzdávej svým otcům díky neustálé za světlo víry, vděčný národe, a y nám jasně zářilo i dále, [: oroduj za nás, svatý Metode. :]</div>
<div class="sloka" id="sloka_3"><div class="kdy">Před evangeliem</div>3. Věříme v Boha, OTce všemocného, v Ježíše Krista stejné podstaty, spolu též v Ducha, dárce milostného, v němžto je poklad pravdy bohatý. Statečně chceme při své víře státi, pilně se chránit cesty nepravé, s dědicem svatým život za ni dáti; [: oroduj za nás, svatý Václave. :]</div>
<div class="sloka" id="sloka_4"><div class="kdy">Obětní průvod</div>4. Chleba a víno darem tobě nesem podle tvé vůle, Pane na nebi; tobě se v oběť dává země s plesem, jméno tvé svatá církev velebí. Pastýře, otce dal jsi vlasti naší, v něm po věky má národ útěchu, k němu se prosba vzhůru k nebi vznáší: [: oroduj za nás, svatý Vojtěchu. :]</div>
<div class="sloka" id="sloka_5"><div class="kdy">Obětní průvod</div>5. Zapějme P8nu vroucně píseň slávy, k nám se již blíží nyní na oltář, nebesa nebes Krále svého zdraví, andělé před ním kloní svoji tvář. S nimi tam skví se jako hvězda krásná, z které všem světlo lásky zářilo, národa matka, mučednice jasná: [: oroduj za nás, svatá Ludmilo. :]</div>
<div class="sloka" id="sloka_6"><div class="kdy">Přijímání</div>6. Beránku Boží, který snímáš viny celého světa, jejž jsi vykoupil, pohládni na nás, na své hříšné syny, zlého nás zbav a ve všem dobrém sil. Světcové naši, kteří v nebi dlíte před Božím trůnem, slyšte národ svůj: Chraňte nás, svatý Prokope a Víte, [: Anežko drahá, za nás oroduj. :]</div>
<div class="sloka" id="sloka_7"><div class="kdy">Přijímání</div>7. Požehnán budiž, který jménem Páně přicházíš z nebe, plný milosti, ó kéž se hostem duše naší staneš, pramenem spásy, čistých radostí. Tys byl i silou svého kněze Jana, že povinnosti svoje nezradil. Kéž je i nám ta velká milost dána, [: kéž nebe máme s Janem za podíl. :]</div>
<div class="sloka" id="sloka_8"><div class="kdy">Závěr</div>8. Dej, Bože věčný, nám své požehnání, veď v míru národ, jenž tě velebí, slyš slova přímluv od těch, kdo nás chrání, nám připravují místo na nebi. Jsou z našich rodů, naší věčnou slávou, kráčeli zemí, po níž jdeme my. S pomocí jejich najdem cestu pravou [: tam, kde se sejdem s nimi se všemi. :]</div>
