<div id="nazev">Bože, věrným zemřelým</div>
<div class="sloka" id="sloka_1"><div class="kdy">Vstup</div>1. Bože, věrným zemřelým milostiv rač býti, nech, ať světlo věčné jim v kraji živých svítí! Dej, ať v říši nadhvězdnou spějí z místa žalu, v nebi s církví vítěznou pějí tobě chválu.</div>
<div class="sloka" id="sloka_2"><div class="kdy">Před evangeliem</div>2. Svatí, Boží přátelé, přimluvte se za ně, uveďte je, andělé, k slavné nebes bráně. Popros Dárce milostí, svatá Boží Máti, ať je k věčné radosti ráčí povolati.</div>
<div class="sloka" id="sloka_3"><div class="kdy">Obětní průvod</div>3. Nesem, Bože, k oběti plody země naší, máme přitom v paměti dary nad vše dražší, které nám dal Boží Syn na svém svatém kříži, aby shladil lidských vin převelikou tíži.</div>
<div class="sloka" id="sloka_4"><div class="kdy">Přijímání</div>4. Kdo mé tělo požívá, bude věčně žíti. Tvoje slova pravdivá nadějí nám svítí. Že tak, jak zde na zemi nám jsi zdrojem síly, smiluješ se nad těmi, kdo nás opustili.</div>
<div class="sloka" id="sloka_5"><div class="kdy">Závěr</div>5. Až i nás tam povoláš z pozemské té pouti, rač nad námi, Bože náš, též se ustrnouti. Spoj nás s všemi přáteli ve sbor jeden stálý, bychom tobě s anděly pěli věčné chvály.</div>
