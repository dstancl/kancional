<div id="nazev">Hospodine, všech věcí Pane</div>
<div id="info">Tx Nx: ČK 1921, podle pramenů 14.-19. stol.</div>
<div class="sloka" id="sloka_1"><div class="kdy">Vstup</div>Hospodine, všech věcí Pane, tvůj lid prosí pokorně tebe za smilování. Kriste, Synu Boží, věčná nejhlubší Moudrosti, sestup k nám z výsosti, Králi žádoucí. Hospodine, ó Duchu Svatý, Utěšiteli pravý, navštiv nás svými dary. Pane, smiluj se.</div>
<div class="sloka" id="sloka_2"><div class="kdy">Sláva</div>1. Buď sláva Bohu na nebi a pokoj lidem na zemi. Chválíme, velebíme tě, vzdáváme díky slávě tvé.</div>
<div class="sloka" id="sloka_3"><div class="kdy">Sláva</div>2. Náš Pane, Králi nebeský, Bože Otče všemohoucí, ty Synu jednorozený, Ježíši Kriste nejvyšší.</div>
<div class="sloka" id="sloka_4"><div class="kdy">Sláva</div>3. Beránku náš, jenž snímáš hřích, smiluj se, prosby naše slyš. Dlíš po Otcově pravici, smiluj se, odpusť kajícím.</div>
<div class="sloka" id="sloka_5"><div class="kdy">Sláva</div>4. Neboť ty jediný jsi Pán, Svrchovaný a Svatý sám; buď, Jezu Kriste, oslaven s Otcem, Duchem věčně. Amen.</div>
<div class="sloka" id="sloka_6"><div class="kdy">Před evangeliem</div>1. Chvála tobě, Bože náš, všechnu propast pronikáš, nad cheruby máš svůj stan, ty jsi všeho tvorstva Pán.</div>
<div class="sloka" id="sloka_7"><div class="kdy">Před evangeliem</div>2. Nebe je tvé slávy stín, ty jsi otců Hospodin. Tobě země, světlo hvězd vzdává věčně chválu, čest.</div>
<div class="sloka" id="sloka_8"><div class="kdy">Věřím</div>1. Věřím v Boha jednoho, Otce všemocného. V Ježíše Krista, jeho Syna jediného; z Panny narozeného, pro nás umučeného pod Pontským Pilátem; ukřižován umřel jest a sestoupil do poekel; třetí den vstal z mrtvých.</div>
<div class="sloka" id="sloka_9"><div class="kdy">Věřím</div>2. Vstoupil do nebe, sedí po pravici Otce; odtud přijde souditi všechny živé, mrtvé. Věřím v Ducha Svatého, svatou církev obecnou, společenství svatých, odpuštění hříchů všech, těla z mrtvých vzkříšení, život věčný. Amen.</div>
<div class="sloka" id="sloka_10"><div class="kdy">Obětní průvod</div>1. Vzácná oběť se ti chystá, Bože, Otče laskavý, ppdle vůle Jezu Krista kněz ti dary připraví. Dary tvoje: chléb a víno; obé bude proměněno, jak to Syn tvůj pověděl, dřív než za nás na smrt šel.</div>
<div class="sloka" id="sloka_11"><div class="kdy">Obětní průvod</div>2. Spolu nesem za dar tobě city své i myšlení; dej ať srdce v každé době chválou jména tvého zní. Tobě žít a tobě sloužit, po tobě vždy snažně toužit, až se nám dáš za podíl, nejvyšší náš nechť je cíl.</div>
<div class="sloka" id="sloka_12"><div class="kdy">Svatý</div>Nejmocnější Bože Otče, vždycky Svatý. Nejmoudřejší Synu Boží Svatý. Nejdobrotivější Těšiteli, v darech hojný, původce pravdy, Duchu Svatý. Hospodin jsi, Bůh zástupů. Plná jsou nebesa, i všechna země tvé cti, slávy; blaze je tomu, kdo tě chválí. Požehnaný, Jezu Kriste dobrý, prosebné hlasy v nebi jsi slyšel, v smrtelném těle na svět jsi přišel k spáse tvorů svých.</div>
<div class="sloka" id="sloka_13"><div class="kdy">Beránku</div>1. Beránku tichý, který snímáš hříchy, Pane Ježíši, pohlédni na nás, smiluj se, spas nás, křesťanskou říši.</div>
<div class="sloka" id="sloka_14"><div class="kdy">Beránku</div>2. Beránku Kriste, dárce spásy jisté, Pane Bože náš, v slávě a moci roven jsi Otci, život všem dáváš.</div>
<div class="sloka" id="sloka_15"><div class="kdy">Beránku</div>3. Beránku Kriste, synu Panny čisté, Králi nebeský, prosíme všichni: Nyní i vždycky chraň lid svůj český.</div>
<div class="sloka" id="sloka_16"><div class="kdy">Přijímání</div>1. Veselte se, věřící, milost se vám stala. Láska věčně blažící hod vám uchystala. V přetajemné svátosti nebes Pán se blíží, plesej, srdce, radostí, Bůh se k tobě sníží. Kyrie, eleison.</div>
<div class="sloka" id="sloka_17"><div class="kdy">Přijímání</div>2. Pozdraveno buď, tělo Pána Jezu Krista, keré v sobě nemělo bez bolestí místa. Ale již oslavené oplýváš radostí, nyní jsi představené nám v této svátosti. Kyrie, eleison.</div>
<div class="sloka" id="sloka_18"><div class="kdy">Přijímání</div>3. Vítej, krvi předrahá Krista Pána mého, která byla vylitá v umučení jeho. On v den svého vzkříšení s tělem spojil tě zas, v kterém bez rodělení již věčně zůstat máš. Kyrie, eleison.</div>
<div class="sloka" id="sloka_19"><div class="kdy">Přijímání</div>4. Vítej, Spastieli náš, milý Pane Kriste, jenž se v svátosti skrýváš v přítomnosti jisté. My se tobě klaníme se vší uctivostí, dopomoz nám, prosíme, do věčné radosti. Kyrie, eleison.</div>
<div class="sloka" id="sloka_20"><div class="kdy">Závěr</div>1. Pane Bože, buď při nás na vezdejší pouti a v hodině poslední nedej zahynouti. Podle viny nesuď nás, Pane Jezu Kriste, v slávu nebes uveď nás, v místo spásy jisté. Aleluja zpívejme, svého Pána chvalme, dej, ať s tebou v nebesích, Kriste, přebýváme. Kyrieleison, Kristeleison, Kriste, smiluj se nad námi.</div>
<div class="sloka" id="sloka_21"><div class="kdy">Závěr</div>2. Mocná nebes Královno, rač nás v lásce míti, přísmluvkyní laskavou nám u Boha býti. Vypros nám, ó Maria, matko Páně čistá, milost syna božského, Pána Jezu Krista! Aleluja zpívejme Králi, synu tvému, bychom věčně vzdávali chválu jeho jménu. Kyrieleison, Kristeleison, Kriste, smiluj se nad námi.</div>
<div class="sloka" id="sloka_22"><div class="kdy">Závěr</div>3. Všichni svatí, pomozte, proste Krále svého, aby lid svůj pozemský zbavil všeho zlého, nad námi se smiloval, odpustil nám viny, v slávu věčnou uvedl věrné svoje syny. Aleluja zpívejme Králi nebeskému, by nás ráčil připsati v ráji k sboru svému. Kyrieleison, Kristeleison, Kriste, smiluj se nad námi.</div>
