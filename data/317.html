<div id="nazev">Svatý kříži, tebe ctíme</div>
<div id="info">Tx: letáček 1853; B. M. Kulda 1861 &mdash; N~: Kniha chorální 1847</div>
<div id="refren">[: Slovem, srdcem tebe ctíme, lůžko Pána Ježíše. :]</div>
<div class="sloka" id="sloka_1">1. Svatý kříži, tebe ctíme, lůžko Pána Ježíše; v soudný den tě uvidíme na nebesích skvíti se. <span class="refren"></span></div>
<div class="sloka" id="sloka_2">2. Svatý znaku umučení, láskou Boží naplň nás, chraň nás všeho provinění, spásu zvěstuj v každý čas! <span class="refren"></span></div>
<div class="sloka" id="sloka_3">3. Praporem nám, svatý kříži, v každém našem boji buď; když nás těžké zkoušky tíží, pevnou víru v srdci vzbuď. <span class="refren"></span></div>
<div class="sloka" id="sloka_4">4. K vítězství se jistě blíží, kdo se k tobě přimkne blíž; po bojích jej, svatý kříži, k Otci v nebi povýšíš. <span class="refren"></span></div>
<div class="sloka" id="sloka_5">5. V tobě, svatý lásky zdroji, spásu mám i ochranu, naději a sílu svoji; tobě věrný zůstanu. <span class="refren"></span></div>
<div class="sloka" id="sloka_6">6. Vyslyš, Bože, naše přání: až nás tvůj hlas povolá, aby ústa při skonání chválu kříže hlásala. <span class="refren"></span></div>
