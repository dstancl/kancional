<div id="nazev">Nedejme se k spánku svésti</div>
<div id="info">T~: sv. Terezie z Avily (+ 1582) &mdash; N: P. Eben 1968</div>
<div id="refren">Nesme kříž svůj, mějme víru, že nám pomůže jej nésti. V časném světě není míru, nedejme se k spánku svésti.</div>
<div class="sloka" id="sloka_1">1. Nedejme se k spánku svésti, bděme pod korouhví kříže, jděme v boj za pravé štěstí každým krokem blíže. K nebi vede cesta jistá těm, kdo prací každodenní následují věrně Krista v zápase a utrpení. <span class="refren"></span></div>
<div class="sloka" id="sloka_2">2. Sotva tušil vladař světský při svém krutém rozsouzení, že je Ježíš Nazaretský všeho světa vykoupení. Statečně náš Pán šel k cíli, šel až na smrt naší vinou. Jeho bychom opustili, kdybychom šli cestou jinou. <span class="refren"></span></div>
<div class="sloka" id="sloka_3">3. Slasti světa, slávu vratkou obětujme pro svou spásu, odměnou nám bude sladkou vidět věčně Boží krásu. Obětujme svoje žití, oddejme se Bohu cele, ať pak můžem věčně zříti v nebi svého Spasitele. <span class="refren"></span></div>
<div class="sloka" id="sloka_4">4. Ještě dřív, než dojdem k Pánu, než nás k hodům lásky přijme, v bílém šatě nebešťanů už na této zemi žijme; osvícení božskou září, v srdci živé slovo Páně, s láskou v oku, s mírem v tváři, pojďme s Kristem odhodlaně. <span class="refren"></span></div>
