<div id="nazev">Klaním se ti vroucně</div>
<div id="info">T: hymnus Adoro te devote, složil sv. Tomáš Aq. (+1274) &mdash; N~: Francie 17.-18. stol.</div>
<div class="sloka" id="sloka_1">1. Klaním se ti vroucně, skrytý Bože náš, jenž tu ve svátosti sebe ukrýváš. Tobě srdcem svým se zcela poddávám, před tebou svou slabost, Bože, vyznávám.</div>
<div class="sloka" id="sloka_2">2. Zrakem, hmatem, chtí tebe nevnímám a jen sluchem svým tě jistě poznávám. Věřím vše, co hlásal světu Kristus Pán, v něm je základ pravdy lidstvu všemu dán.</div>
<div class="sloka" id="sloka_3">3. Na kříži jsi tajil jenom božství své, zde je také skryto člověčenství tvé. V obojí však věřím celým srdcem svým, o milost tě prosím s lotrem kajícím.</div>
<div class="sloka" id="sloka_4">4. Rány tvé jak Tomáš vidět nežádám; že jsi Pán a Bůh můj, vroucně vyznávám. Rač mé chabé víře větší sílu dát, více v tebe doufat, víc tě milovat.</div>
<div class="sloka" id="sloka_5">5. Plode smrti Páně, Chlebe života, v němž se lidem dává Boží dobrota, dej mé duši stále jenom z tebe žít, v tobě Boží lásku rozjímat a ctít.</div>
<div class="sloka" id="sloka_6">6. Dobrý Pelikáne, Jezu, Pane můj, krví svou nás hříšné z hříchů očišťuj, vždyť jediná krůpěj její stačila, aby všeho světa viny obmyla.</div>
<div class="sloka" id="sloka_7">7. Rač, ó Jezu Kriste, jenž jsi nám zde skryt, srdci toužícímu touhu vyplnit, abych, jak zde hledím s vírou na oltář, v nebesích tě jednou spatřil tváří v tvář. Amen.</div>

