<div id="nazev">Přři tvé lásce neslýchané</div>
<div class="sloka" id="sloka_1"><div class="kdy">Vstup</div>1. Při tvé lásce neslýchané, života i smrti Pane, vzpomínáme v této chvíli těch, kdo svět náš opustili.</div>
<div class="sloka" id="sloka_2"><div class="kdy">Vstup</div>2. Jen tvé mocné slitování po skončeném putování přivede je k rajské bráně, otevře jim domov Páně.</div>
<div class="sloka" id="sloka_3"><div class="kdy">Před evangeliem</div>3. Těm, kdo už stín hrobu znají, ani těm, kdo pro ně lkají, není slova utěšení krom v tvém svatém zaslíbení.</div>
<div class="sloka" id="sloka_4"><div class="kdy">Obětní průvod</div>4. Přijmi, Otče Slitovníku, za duše svých služebníků dary chleba, dary vína v smírnou oběť svého Syna.</div>
<div class="sloka" id="sloka_5"><div class="kdy">Obětní průvod</div>5. Od nás místo slz a smutku přijmi oběť slov a skutků, jimi doplň to, co v žití drazí naši dlužili ti.</div>
<div class="sloka" id="sloka_6"><div class="kdy">Přijímání</div>6. Chlebe duší, zdroji spásy, před ním tichnou světa hlasy, nechť tvé svaté působení je všem mrtvým k očištění.</div>
<div class="sloka" id="sloka_7"><div class="kdy">Přijímání</div>7. Cíli, který nepomíjíš, s těmi, kdo nás předešli již, dej nám vejít ke své chvále v společenství dokonalé.</div>
<div class="sloka" id="sloka_8"><div class="kdy">Závěr</div>8. Na své mrtvé vzpomínáme, k andělům se utíkáme, aby na nás jako na ně svolávali lásku Páně.</div>
