<div id="nazev">Bože, cos ráčil</div>
<div id="info">T: Vl. Šťastný 1893 &mdash; N: polská píseň</div>
<div id="refren"> Dědictví otců zachovej nám, Pane! :]</div>
<div class="sloka" id="sloka_1">1. Bože, cos ráčil před tisíci roky rozžati otcům světlo víry blahé, jenžto jsi řídil apoštolů kroky z východu k naší Moravěnce drahé. [: K tobě hlas prosby z této vlasti vane:<span class="refren"></span></div>
<div class="sloka" id="sloka_2">2. Na Velehradě bratři ze Soluně, Cyril a Metod, kázali nám spásu; ochranu skytli v církve svatém lůně, učili národ znáti ctnosti krásu. [: Od doby té nám světlo víry plane:<span class="refren"></span></div>
<div class="sloka" id="sloka_3">3. Jazykem rodným Boží chválu pěli, mateřskou řečí knihy svaté psali, získali láskou Kristu národ celý, život nám na vše věky zachovali. [: Nezhyne rod, jenž věřit neustane:<span class="refren"></span></div>
<div class="sloka" id="sloka_4">4. Kolik to bouří nad vlastí se sneslo, o život bylo zápasit nám v boji, mohutné sídlo Svatopluka kleslo, Velehrad víry bez pohromy stojí. [: Apoštolů to dílo požehnané:<span class="refren"></span></div>
<div class="sloka" id="sloka_5">5. Velehrad náš, ten rozkvétá vždy znova a žádná moc už nám jej nerozboří, pokud náš národ v hloubi srdce chová důvěru k Matce, která divy tvoří. [: Maria za nás prosit nepřestane:<span class="refren"></span></div>
<div class="sloka" id="sloka_6">6. Otcové naši, svatí apoštolé, ctí vaše jména stále národ vděčný. Neopouštějte nikdy svého pole, ať vaše setba dozraje v plod věčný. [: Ať na ni rosa požehnání kane:<span class="refren"></span></div>
<div class="sloka" id="sloka_7">7. I když se pyšná nevěra kol vzmáhá a peklo seje koukol nových zmatků, nebudem dbáti odvěkého vraha, nedáme sobě bráti věčných statků. [: Víře vždy věrní budou Moravané:<span class="refren"></span></div>
