<div id="nazev">Všichni jsme děti</div>
<div id="info">T: J. Hrdlička 1986 &mdash; N: Zd. Pololáník 1986</div>
<div class="sloka" id="sloka_1"><div class="kdy">Vstup</div>1. Všichni jsme děti, děti Boží, ať je kdo mladý nebo stár, [: z Otcovy ruky přijali jsme svůj život jako z lásky dar. :]</div>
<div class="sloka" id="sloka_2"><div class="kdy">Vstup</div>2. A Pán v nás dovrší, co začal, je strážcem našich kroků všech. [: Ve vlnách času, v bouřích zkoušek je jistý cíl a pevný břeh. :]</div>
<div class="sloka" id="sloka_3"><div class="kdy">Před evangeliem</div>3. Blažení plačící a chudí, ty bude těšit Ježíš sám. [: Pevněji obejmou své kříže a řeknou: Vůle tvá se staň! :]</div>
<div class="sloka" id="sloka_4"><div class="kdy">Před evangeliem</div>4. Až slovem plným síly, moci, zeptáš se, Pane, vyznám rád [: a odpovím ti na pozvání: Tobě chci žít i umírat. :]</div>
<div class="sloka" id="sloka_5"><div class="kdy">K udělování pomazání</div>5. Skloň se k nám, Pane, vztáhni ruku, k doteku božské posily. [: Nad naší bídou vyřkni slovo, po němž i mrtví ožili. :]</div>
<div class="sloka" id="sloka_6"><div class="kdy">K udělování pomazání</div>6. I já tě vyhlížím a volám: Smiluj se, Pane, nade mnou. [: Olejem svatým v pomazání vtiskni mi pečeť tajemnou. :]</div>
<div class="sloka" id="sloka_7"><div class="kdy">Obětní průvod</div>7. Kdo nezná oběť, nezná lásku, neobstojí, až přijde soud. [: Chcem živé dary vlastních srdcí ti k proměnění nabídnout. :]</div>
<div class="sloka" id="sloka_8"><div class="kdy">Obětní průvod</div>8. Všechno, co, Pane, ještě zbývá do plné míry útrap tvých, [: chcem ve tvé síle k spáse světa na vlastním těle doplnit. :]</div>
<div class="sloka" id="sloka_9"><div class="kdy">Přijímání</div>9. Den za dnem míjí život lidský, krok za krokem se blíží cíl. [: Večer své děti volá Otec domů, kde stůl jim připravil. :]</div>
<div class="sloka" id="sloka_10"><div class="kdy">Přijímání</div>10. Jak toužím jíst a pít z tvých darů! Otvírám srdce, ústa svá. [: Kéž moje duše tebou roste, když síly těla ubývá. :]</div>
<div class="sloka" id="sloka_11"><div class="kdy">Závěr</div>11. Buď dobré mysli, dcero, synu, pevně tě drží ruka má. [: Nezajde slunce za tvůj obzor, nepohltí tě hrobu tma. :]</div>
<div class="sloka" id="sloka_12"><div class="kdy">Závěr</div>12. Nekončí život těm, kdo věří; můj Pane, díky, že tě znám. [: V slabosti naší zjev svou sílu, Ježíši věrný, pomoz nám! :]</div>
