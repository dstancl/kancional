<div id="nazev">Nesem vám noviny</div>
<div id="info">Tx: Bečák 1847 &mdash; N: vžitý</div>
<div class="sloka" id="sloka_1">1. Nesem vám noviny, poslouchejte, z betlémské krajiny, pozor dejte. [: Slyšte je pilně a neomylně; :] rozjímejte!</div>
<div class="sloka" id="sloka_2">2. Syna porodila čistá Panna, v jesličky vložila Krista Pána, [: jej ovinula a zavinula :] plenčičkama.</div>
<div class="sloka" id="sloka_3">3. Andělé nebeští k němu přišli a také pastýři hned se sešli, [: jeho vítali, jeho chválili, :] dary nesli.</div>
<div class="sloka" id="sloka_4">4. My také, křesťané, nemeškejme, k těm svatým jesličkám pospíchejme, [: Ježíše svého, Pána našeho :] přivítejme.</div>
<div class="sloka" id="sloka_5">5. Vítej nám, Ježíšku, z nebe daný, který ses narodil z čisté Panny; [: pohlédni na nás a přijmi od nás :] tyto dary.</div>
<div class="sloka" id="sloka_6">6. Z nebe jsi sestoupil z pouhé lásky, krásné Jezulátko, kvítku rajský; [: jak jsi spanilý a ušlechtilý, :] celý krásný. </div>
<div class="sloka" id="sloka_7">7. Přijmi ty nábožné dary od nás, milostivý Králi a Pane náš; [: svoje poddané, tobě oddané :] ty dobře znáš.</div>
<div class="sloka" id="sloka_8">8. Děkujem ti za tvé narození, které nám přineslo vykoupení, [: na které jistě čekalo lidské :] pokolení.</div>
