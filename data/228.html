<div id="nazev">Vánoční čas nastává</div>
<div id="info">Tx N: zlidovělý</div>
<div class="sloka" id="sloka_1">1. Vánoční čas nastává, zvony chrámů zvoní, zaslíbení pradávná Pán Bůh věrně plní. V Betlémě se zrodil a má s námi podíl v našem putování.</div>
<div class="sloka" id="sloka_2">2. Slovo tělem stalo se a přebývá s námi! zvěstují nám vánoce. A my v díkůvzdání s anděly zpívejme, s pastýři spěchejme uctít Spasitele.</div>
<div class="sloka" id="sloka_3">3. Také my, náš Ježíši, tobě se klaníme, dobrotu tvou nejvyšší vděčně velebíme: Díky, že jsi přišel, abys byl náš Přítel, Bůh i člověk pravý.</div>
<div class="sloka" id="sloka_4">4. V nejsvětější svátosti, přítomný Bože náš, darů svých a milostí zdroj nám otevíráš. Vroucně tebe ctíme, radost zakoušíme, že jsi mezi námi.</div>
<div class="sloka" id="sloka_5">5. Tebe chceme milovat modlitbou i činem, pro tebe se všeho vzdát, vždyť jsi božím Synem, jehož láska živá štědré dary skrývá. Dávej nám z nich stále.</div>
