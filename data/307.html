<div id="nazev">Kristus, příklad pokory</div>
<div id="info">T~: Lukáš Pražský 1501 &mdash; N: Rohův kanc. 1541, podle Jistebnického kanc. 1420</div>
<div class="sloka" id="sloka_1">1. Kristus, příklad pokory, náš Pán milostivý, Otce svého Syn milý a jednorozený, pro hříšného člověka ráčil býti chudý a byl na tomto světě velmi ponížený.</div>
<div class="sloka" id="sloka_2">2. V chádé chýši pastýřské se z Panny narodil, celý život v chudobě a v strasti mnohé žil. V cizím kraji matička jej milá skrývala, bezživotí dítěte když zloba hledala.</div>
<div class="sloka" id="sloka_3">3. Na poušti byl pokoušen a od svých nepoznán, pohaněn a opuštěn a v ruce hříšných dán. Vše to z lásky k člověku zde v světě podstoupil, Otce svého poslušný až k smrti kříže byl.</div>
<div class="sloka" id="sloka_4">4. Zimu, horko, žízeň, hlad, všechnu lidskou bolest on přijal za Adama, trpěl tak jeho trest. V potu tváře, v soužení, v slzách jest pracoval a tak věčného chleba svým synům dobýval.</div>
<div class="sloka" id="sloka_5">5. S pláčem ovci hledaje, která se ztratila, když našel, ji smilostí vzal na svá ramena. Dobrý pastýř, svým ovcím on věčný pokrm dal a za své stádo milé sám se na smrt vydal.</div>
<div class="sloka" id="sloka_6">6. S křížem svým dobrovolně se k oběti bere. Tak vezmi i ty svůj kříž a zapři sám sebe; jako Kristus trpěl rád, nežádal shovění od Boha Otce svého pro naše spasení.</div>
<div class="sloka" id="sloka_7">7. Jezu Kriste, síly dej, ať tobě stačíme, trpělivě s křížem svým tvou cestou kráčíme v nebes věčnou blaženost, kde sídlo svoje máš a tam s otcem od věků vždy v slávě přebýváš.</div>
