<div id="nazev">Svatý Duchu, sestup k nám</div>
<div id="info">T: překlad z Lekcionáře 1979</div>
<div class="sloka" id="sloka_1">1. Svatý Duchu, sestup k nám, dej své světlo temnotám, v jasu lásky nech nás žít. Přijď se svými dary zas, otče chudých, mezi nás, přijď nám srdce potěšit.</div>
<div class="sloka" id="sloka_2">2. Těšiteli, buď náš host, žij nám v srdci pro radost, pro klid, kterým oplýváš. Po práci nech oddychnout, osvěž naši zprahlou pouť, setři slzy z našich řas.</div>
<div class="sloka" id="sloka_3">3. Daruj šťastný plamen svůj věrným srdcím, pamatuj na nás, k nimž ses naklonil. Bez tebe jsme na zemi ubozí a ztracení, kořist pro tmu, pro omyl.</div>
<div class="sloka" id="sloka_4">4. Smyj z nás hříchy, stopy vin, dej svou svěžest žíznivým, vyhoj z bolestí a ran. Zchladlým srdcím oheň dej, z lhostejnosti pomáhej, odveď ze zcestí a chraň.</div>
<div class="sloka" id="sloka_5">5. Veď nás k ctnostem, nauč nás dobrem naplňovat čas, svými dary pomoz všem. Uč nás, jak si zasloužit šťastnou smrt. A dej nám žít věčnou radost před Bohem.</div>

