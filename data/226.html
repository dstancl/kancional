<div id="nazev">Vítaný buď, Ježíšku</div>
<div id="info">TN: zlidovělý</div>
<div class="sloka" id="sloka_1">1. Vítaný buď, Ježíšku, v oltářní svátosti. Podej nám svou ručičku, vzácný nebes hosti. Z Panny narozený, v jesličky vložený, poklade náš drahý.</div>
<div class="sloka" id="sloka_2">2. My k tobě přicházíme v tomto našem chrámě a tebe velebíme v oltářním Betlémě. Vyslyš naše prosby, zbav nás světa zloby, kvítečku spanilý!</div>
<div class="sloka" id="sloka_3">3. Spasiteli nejdražší, Vykupiteli náš! Ochraňuj duši naši v tento vánoční čas. Popřej nám milosti, v oltářní svátosti, Pane, požehnej nás.</div>
<div class="sloka" id="sloka_4">4. Zachovej nás v milosti, Ježíši rozmilý, abychom tě s radostí zde v chrámě hledali, v Betlémě to časném a jednou i věčném radovat se mohli.</div>
