<div id="nazev">Buďte bdělí</div>
<div id="info">T: J. Hrdlička 1986 &mdash; N: Zd. Pololáník 1986</div>
<div class="sloka" id="sloka_1"><div class="kdy">Vstup</div>1. Buďte bdělí, Ježíš praví, šťasten ten, kdo bdí, příklad panen prozíravých ať vás povzbudí. Připravme i my své lampy, bije hodina, k bdění lásky procitněme, slavnost začíná.</div>
<div class="sloka" id="sloka_2"><div class="kdy">Před evangeliem</div>2. Kdo má olej do zásoby, nemusí se bát, Ježíš umí svými slovy plamen rozdmýchat. On mi stále má co říci, a já prosím jen: Neuhas knot doutnající, než noc přejde v den.</div>
<div class="sloka" id="sloka_3"><div class="kdy">Obětní průvod</div>3. V božím poli ke žni zraje koukol s pšenicí. Co jsem já, kam patřím, Pane? zní hlas kající. Chléb a víno vyjadřují touhu duše mé: Chci být zralým zrnem pro chléb k věčné hostině.</div>
<div class="sloka" id="sloka_4"><div class="kdy">Přijímání</div>4. Bohatý stůl plný darů prostřels dětem svým; šťastný, koho k hodům lásky pozve Boží Syn. Vyjděte vstříc Ženichovi! nocí volá hlas. Přistup, komu plamen hoří, vzdal se, komu zhas.</div>
<div class="sloka" id="sloka_5"><div class="kdy">Přijímání</div>5. Všude tam, kde trpí, strádá nemocný náš svět, dej, ať donesem tě, Pane, jako lék a chléb. Ty jsi řekl: Podle lásky svět vás rozpozná; pomoz církvi putující, církvi vítězná.</div>
<div class="sloka" id="sloka_6"><div class="kdy">Závěr</div>6. Na své bratry zadlužené, Kriste, pohlédni, v knize života až přečteš stranu poslední. Maran atha, v plné slávě sestup, Pane, již, tvorstvo sténá nedočkavě, až je obnovíš.</div>
