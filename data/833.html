<div id="nazev">Ty, jenž jsi slavná koruna</div>
<div id="info">T: V. Renč 1968 &mdash; N: jako č. 832</div>
<div class="sloka" id="sloka_1">1. Ty, jenž jsi slavná koruna biskupů všech a kněží, k tobě se národ Čechů zná, tvou slávu v srdci střeží, tys naší věčnou ctí v Kristově království, Vojtěše, berlo Páně.</div>
<div class="sloka" id="sloka_2">2. Tys dychtivě sál moudrost škol, jež vedou duši k víře; ty, národů tří apoštol, nám dán jsi za pastýře. Když nouze veliká, k tobě se utíká tvůj lid o novou sílu.</div>
<div class="sloka" id="sloka_3">3. Ty stavěls proti otroctví svobodu Božích synů, tys v neochvějném otcovství káral i smýval vinu, sám na sebe vzals kříž, aby tvůj lid byl blíž vzkříšení k lásce Boží.</div>
<div class="sloka" id="sloka_4">4. Biskupem buď nám, Vojtěše, dál ve svých následnících, všem klesajícím v útěše, k slávě všech bojujících! Pros, aby česká zem vždy žila odkazem tvé pravdy Bohem dané.</div>
