<div id="nazev">Žije! Kristus povstal z hrobu</div>
<div id="info">Tx: Vl. Šťastný 1906 &mdash; N: J. Bádal 1906</div>
<div class="sloka" id="sloka_1">1. Žije! Kristus povstal z hrobu, žije mezi vámi znovu! anděl ženám zvěstoval. Vyšel z hrobu oslavený, vizte kámen odvalený, [: v pravdě Kristus z mrtvých vstal. :] Aleluja.</div>
<div class="sloka" id="sloka_2">2. Žije! Jan i Petr svědčí, když tam v prázdném hrobě klečí, z něhož povstal třetí den. Nadarmo jej umučili, stráže k hrobu postavili. [: Vstal a vládne věkům všem. :] Aleluja.</div>
<div class="sloka" id="sloka_3">3. Žije! jásá Magdalena, když se setká potěšena se vzkříšeným Ježíšem. Kdo svou vinu pláčem smyje, znovu se svým Pánem žije, [: nad smrtí je vítězem. :] Aleluja.</div>
<div class="sloka" id="sloka_4">4. Žije! žasnou učedníci s ním do Emauz putující, když jim chleba rozlámal. Oči se jim otevřely, bratřím hned tu zprávu sdělí: [: Ježíš vskutku z mrtvých vstal! :] Aleluja.</div>
<div class="sloka" id="sloka_5">5. Žije! apoštolé věří, když jim od zamčených dveří známý hlas dí: Pokoj vám! Tomáš padá na kolena, pochybnost je rozptýlena: [: Věřím, žes můj Bůh a Pán! :] Aleluja.</div>
<div class="sloka" id="sloka_6">6. Žije! vzkříšen Boží mocí! Slavná píseň velké noci rozjásat chce celý svět. Smrt je navždy překonána, chvalme vzkříšeného Pána [: až na věky věků všech. :] Aleluja.</div>

