<div id="nazev">Kriste, světa Spasiteli</div>
<div class="sloka" id="sloka_1">1. Kriste, světa Spasiteli, než se hvězdy rozhořely, tys už v kráse, slávě, moci od věků byl roven Otci.</div>
<div class="sloka" id="sloka_2">2. Jase z jasu Otce svého naděje jsi tvorstva všeho; slyš, jak lid ti na kolenou zpívá chválu zaslouženou.</div>
<div class="sloka" id="sloka_3">3. Rozpomeň se, tvůrčí Slovo, že jsi tělo člověkovo vzalo z lůna čisté Panny, abys přebývalo s námi.</div>
<div class="sloka" id="sloka_4">4. Dnešní den to dosvědčuje, rok co rok se opakuje, že se rodíš, Spáso v těle z lásky Boha Stvořitele.</div>
<div class="sloka" id="sloka_5">5. Tebe hvězdy, vody, lesy, zem a všechno pod nebesy písní nových díků chválí za čin spásy dokonalý.</div>
<div class="sloka" id="sloka_6">6. Ať tím víc, tím horoucněji lidské chvály k nebi znějí, neboť krev tvá hřích náš smyla, naše zrady vykoupila.</div>
<div class="sloka" id="sloka_7">7. Jako tobě, Jezu Kriste, narozený z Panny čisté, tak i Otci, Duchu sláva věky věků ať se vzdává.</div>
