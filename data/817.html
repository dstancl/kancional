<div id="nazev">Zdrávas, Maria! Anděl Páně z nebe</div>
<div id="info">Tx: Vl. Šťastný (+ 1910) &mdash; N: jako č. 828</div>
<div class="sloka" id="sloka_1">1. Zdrávas, Maria! Anděl Páně z nebe poselství všemu světu nese a všechno tvorstvo poozdravuje tebe, Rodičko Boží, v přeradostném plese. [: Ó hvězdo jitřní světa zatmělého, oroduj za nás vždy u Syna svého. :]</div>
<div class="sloka" id="sloka_2">2. Milosti plná andělem jsi zvána, bez vady hříchu počata jsi byla; lilie čistá, matko Krista Pána, životem nebe na zemi jsi žila. [: Na krušné pouti žití pozemského oroduj za nás vždy u Syna svého. :]</div>
<div class="sloka" id="sloka_3">3. Pán s tebou, Panno panen, vyvolená, tys dívkou Páně poslušnou se zvala, ty, z Evy dcera, požehnaná žena, která nám Syna Božího jsi datal. [: Potřelas hlavu hada pekelného, oroduj za nás vždy u Syna svého. :]</div>
<div class="sloka" id="sloka_4">4.Z tebe nám vzešlo Slunce věčné spásy, noc temná prchla září jeho světla, vzrůstaly ctnosti nadpozemské krásy, životem novým celá země vzkvetla. [: Požehnaný je plod života tvého, oroduj za nás vždy u Syna svého. :]</div>
<div class="sloka" id="sloka_5">5. Svatá Maria, ó Matičko Boží, pod křížem Páně v žalosti jsi stála, když Ježíš trpěl na bolestném loži, krvavá oběť za hříchy se dála. [: Pro rány srdce sedmibolestného oroduj za nás vždy u Syna svého. :]</div>
<div class="sloka" id="sloka_6">6. Pros za nás hříšné, když nám duši tíží na pouti zemské nepravost a vina, kajícné uveď ke svatému kříži, ukaž nám svého zmučeného Syna, [: Beránka, jenž sňal hříchy světa všecho; oroduj za nás vždy u Syna svého. :]</div>
<div class="sloka" id="sloka_7">7. K hodině smrti když se budem strojit, Královno nebe, pak nám přispěj zvláště, věčnosti branou bychom mohli projít v ochraně tvé mateřského pláště. [: Až uvidíme Soudce nebeského, oroduj za nás vždy u Syna svého. :]</div>
