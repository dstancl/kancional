<div id="nazev">Přijď, ó milý Spasiteli</div>
<div class="sloka" id="sloka_1">1. Přijď, ó milý Spasiteli, narozený Ježíši, chlebe živý, z nebe daný, blaho naše nejvyšší! Chudičké je srdce naše, naplň je svou milostí, ať jak nový Betlém září světla tvého jasností!</div>
<div class="sloka" id="sloka_2">2. Dej, ať tebe duše naše ve svou náruč přivine, v tobě, božské Jezulátko, věčně šťastná spočine; uděl, aby v našem srdci pokoj pravý kraloval, jak ho při tvém narození anděl světu zvěstoval.</div>
