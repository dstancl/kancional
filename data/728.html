<div id="nazev">Ó Srdce Páně nejsvětější</div>
<div id="info">Tx. Fr. Žák (+1934) &mdash; N: Fr. Pivoda (+1898)</div>
<div class="sloka" id="sloka_1">1. Ó Srdce Páně nejsvětější, přijmi dnes vděčný pozdrav náš, odvěká touho tvorstva všeho, jež mezi námi přebýváš.</div>
<div class="sloka" id="sloka_2">2. Tichý jsi, srdce pokorného, Ježíši, Lásko vtělená. Učiň nám srdce podle svého, hlubino ctností tajemná.</div>
<div class="sloka" id="sloka_3">3. Odpouštíš, léčíš, vléváš sílu, Srdce tvé všem se rozdává, těší se hříšný, jásá smutný, každý tvou lásku poznává.</div>
<div class="sloka" id="sloka_4">4. Na kříži, srdce Spasitele, kopím ses dalo otevřít, aby se mohlo lidstvo všechno v milosrdenství jeho skrýt.</div>
<div class="sloka" id="sloka_5">5. A s touto láskou v svatostánku přebýváš s námi ještě dnes, bys naše duše dary svými živil a vedl do nebes.</div>
<div class="sloka" id="sloka_6">6. Voláš a zveš nás: Pojďte ke mně, starostmi kdo jste tísnění! Srdce mé stálým útočištěm bude vám v každém soužení.</div>
<div class="sloka" id="sloka_7">7. Ó Srdce Páně ve svátosti, změň naše srdce v živý chrám, z plnosti své nám stále dávej, cestou i cílem staň se nám.</div>

