<div class="nazev">Vesele zpívejme</div>
<div id="info">T~: Lukáš Pražský 1501 &mdash; N~: 14. stol. &mdash; Vyšebrodský sborník 1410</div>
<div class="sloka" id="sloka_1">1. Vesele zpívejme, Boha Otce chvalme, že nám Syna svého jednorozeného dal na vykoupení národa lidského.</div>
<div class="sloka" id="sloka_2">2. Krista čtvero příští Písmo svaté jistí: nejprvnější v těle, druhé v duši celé, třetí při skonání, čtvrté o vzkříšení.</div>
<div class="sloka" id="sloka_3">3. Proč nejprv přišel k nám a narodil se nám, praví svaté Čtení: by kázal spasení, k pokání nás volal, mnohé uzdravoval.</div>
<div class="sloka" id="sloka_4">4. Druhý příchod jeho do srdce lidského: mocí svého slova nás utvořit znova; tluče u tvých dveří, každý mu otevři.</div>
<div class="sloka" id="sloka_5">5. Třetí příchod čeká při smrti člověka: proto velí bdíti a střízlivě žíti, neboť člověk neví, kdy se smrt dostaví.</div>
<div class="sloka" id="sloka_6">6. Čtvrtý přichod bude, až den soudný přijde: v onu slavnou dobu vstanou mrtví z hrobu; tu by rád nejeden skryl se před svým Pánem.</div>
<div class="sloka" id="sloka_7">7. Proto se připravme, špatnosti se zbavme: v svatém obcování a v pravém pokání v modlitbách trvejme, tak Pána čekejme.</div>
<div class="sloka" id="sloka_8">8. Rač, Pane, popřáti v tvé pravdě vždy státi, abychom v ní bděli a tebe viděli, Pána milostného, v den přichodu tvého.</div>
