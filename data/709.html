<div id="nazev">K nebesům se orla vzletem</div>
<div id="info">Tx: Vl. Šťastný 1907 &mdash; N~: M. Smolka (CVS 1912)</div>
<div id="refren">Srdci tvému, Ježíši, ty náš Králi nejvyšší, po tvé vůli přesvaté zasvětíme srdce své.</div>
<div class="sloka" id="sloka_1">1. K nebesům se orla vzletem, naše písni, vznášej dnes, slavně hlásej celým světem srdcí našich slib a ples: <span class="refren"></span></div>
<div class="sloka" id="sloka_2">2. Pro nás žilo, pro nás bilo ode svého zrození, krev na kříži vycedilo za všech lidí spasení. <span class="refren"></span></div>
<div class="sloka" id="sloka_3">3. V Boží věčné slávě sídlí na nebeské výsosti, plno lásky s námi bydlí v nejsvětější svátosti. <span class="refren"></span></div>
<div class="sloka" id="sloka_4">4. Jeho láska sluncem svítí v každou světa temnotu, spěchá duši otevříti k radostnému životu. <span class="refren"></span></div>
<div class="sloka" id="sloka_5">5. Pojďte, kdo jste obtížení, hlasem lásky volá k nám, poskytnu vám občerstvení, pokoj svůj i sílu dám! <span class="refren"></span></div>
<div class="sloka" id="sloka_6">6. Srdce Páně, budiž s námi, ctnostem svým nás vyučuj, veď nás země končinami, ve všech bídách při nás stůj. <span class="refren"></span></div>
<div class="sloka" id="sloka_7">7. Nedej zvítěziti zlému, pomoz nám přemáhat hřích, dědictví vždy žehnej svému, neopouštěj dítek svých. <span class="refren"></span></div>
<div class="sloka" id="sloka_8">8. V službu tvou dnes oddáváme sebe i své rodiny, tobě věrnost přísaháme do poslední hodiny. <span class="refren"></span></div>

