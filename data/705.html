<div id="nazev">Pange, lingua</div>
<div id="info">T: sv. Tomáš Aq. (+1274) &mdash; N: chorál</div>
<div class="sloka" id="sloka_1">1. Pange, lingua, gloriósi córporis mystérium, sanguinisque pretiósi, quem in mundi prétium fructus ventris generósi Rex effúdit géntium.</div>
<div class="sloka" id="sloka_2">2. Nobis datus, nobis natus ex intácta Vírgine, et in mundo conversátus, sparso verbi sémine, sui moras incolátus miro clausit órdine.</div>
<div class="sloka" id="sloka_3">3. In suprémae nocte cenae recúmbens cum frátribus, observáta lege plene cibis in legálibus, cibum turbae duodénae se dat suis mánibus.</div>
<div class="sloka" id="sloka_4">4. Verbum caro panem verum verbo carnem éfficit, fitque sanguis Christi merum, et, si sensus déficit, ad firmándum cor sincérum sola fides súfficit.</div>
<div class="sloka" id="sloka_5">5. Tantum ergo sacraméntum venerémur cernui, et antíquum documéntum novo cedat rítui; praestet fides suppleméntum sénsuum deféctui.</div>
<div class="sloka" id="sloka_6">6. Genitóri Genitóque laus et iubilátio, salus, honor, virtus quoque sit et benedíctio; procedénti ab utróque compar sit ladudátio. Amen.</div>

