<div id="nazev">Přijď, ó Duchu přesvatý</div>
<div id="info">T: sekvence Veni, Sancte Spiritus, složil Inocenc III. (+1216)<br />N: KSJ 1863; N: Holain 1883</div>
<div class="sloka" id="sloka_1">1. Přijď, ó Duchu přesvatý, rač paprsek bohatý světla svého v nás vylít. Přijdi, Otče nebohých, dárce darů přemnohých, rač nám mysli osvítit.</div>
<div class="sloka" id="sloka_2">2. Božský Utěšiteli, něžný duší příteli, rač nás mile zotavit. V práci libý pokoji, smiřiteli v rozbroji, rač nás v pláči utišit.</div>
<div class="sloka" id="sloka_3">3. Světlo duši blažící, srdce v tebe věřící rač milostně naplnit. Člověk bez tvé pomoci slábne a je bez moci, vše mu může uškodit.</div>
<div class="sloka" id="sloka_4">4. Viny z duší našich smaž a vyprahlá srdce svlaž, raněné rač vyhojit. Srovnej, co je zkřiveno, zahřej, co je studeno, a nedej nám zabloudit.</div>
<div class="sloka" id="sloka_5">5. Rač nás, v tebe věřící, vroucně tebe prosící, dary sedmi podělit. Uděl v ctnosti prospěchu, v smrti dodej útěchu a dej v radost věčnou vjít.</div>

