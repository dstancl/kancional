<div class="nazev">Roráte, caeli</div>
<div id="info">TN: Francie kolem r. 1610</div>
<div id="refren">Roráte, caeli, désuper, et nubes pluant iustum.</div>
<div class="sloka" id="sloka_1"><span class="refren"></span> 1. Ne irascáris, Dómine, ne ultra memíneris iniquitátis: ecce cívitas Sancti facta est desérta, Sion desérta facta est, Jerúsalem desoláta est: domus sanctificatiónis tuae et glóriae tuae, ubi laudavérunt te patres nostri. <span class="refren"></span></div>
<div class="sloka" id="sloka_2">2. Peccávimus, et facti sumus tamquam immúndus nos, et cecídimus quasi fólium univérsi, et iniquitátes nostrae quasi ventus abstulérunt nos: abscondísti fáciem tuam a nobis, et allisísti nos in manu iniquitátis nostrae. <span class="refren"></span></div>
<div class="sloka" id="sloka_3">3. Vide, Dómine, afflictiónem pópuli tui, et mitte quem missúrus es: emíte Agnum Dominatórem terae, de Petra desérti ad montem fíliae Sion, ut áuferat ipse iugum captivitátis nostrae. <span class="refren"></span></div>
<div class="sloka" id="sloka_4">4. Consolmini, consolámini, pópule meus, cito véniet salus tua: quare moeróre consúmeris, quia innovávit te dolor? Salvábo te, noli timére, ego enim sum Dóminus Deus tuus, Sanctus Israel, redémptor tuus. <span class="refren"></span></div>
