<div id="nazev">Třetího dne vstal Stvořitel</div>
<div id="info">Tx: Písně 1522 &mdash; N~: Vyšebrodský sborník 1410</div>
<div class="sloka" id="sloka_1">1. Třetího dne vstal Stvořitel, Ježíš, náš Pán a Spasitel. Radujme se, veselme se.</div>
<div class="sloka" id="sloka_2">2. Jdou ženy k hrobu sklíčené za úsvitu třetího dne pomazat tělo pohřbené.</div>
<div class="sloka" id="sloka_3">3. Zda pravda je to nebo sen? Hrob Ježíšův je otevřen, dlí tady skvoucí anděl jen.</div>
<div class="sloka" id="sloka_4">4. Ten praví jim: Pán vzkříšen vstal, svět, smrt i ďábla překonal a v galilejský kraj se dal.</div>
<div class="sloka" id="sloka_5">5. Tu ženám tvář se rozjasní, hned k apoštolům spěchají a šťastnou zvěst jim oznámí.</div>
<div class="sloka" id="sloka_6">6. Jak jitřní hvězda spanilá se nová radost rozlila a do srdce jim vstoupila.</div>
<div class="sloka" id="sloka_7">7. I my, již prostí okovů, jdem hlásat slávu Kristovu, jenž světu zjednal obnovu.</div>

