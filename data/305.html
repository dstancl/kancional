<div id="nazev">Již jsem dost pracoval</div>
<div id="info">Tx: Š. Labe (+ 1710) &mdash; N~: J. J. Dusík (+ 1818)</div>
<div class="sloka" id="sloka_1">1. Již jsem dost pracoval pro vaše spasení, v lásce vám zvěstoval nebeské učení. V město svaté nyní se ubírám, za hříchy člověka život svůj v oběť dám.</div>
<div class="sloka" id="sloka_2">2. Když divy činil jsem, lačným chléb rozdával, Z nebe Bůh sestoupil! všechen lid vyznával; pravdy svaté nyní však neslyší, pohrdá láskou mou, milostí nejvyšší.</div>
<div class="sloka" id="sloka_3">3. K večeři poslední se svvými zasedám, chleba a vína dar k nebesům pozvedám; v oběť věčnou za vás se podávám, v tajemných způsobách s vámi vždy zůstávám.</div>
<div class="sloka" id="sloka_4">4. Pod křížem přetěžkým na smrt se ubírám, do svých ran bolestných celý svět zavírám. S bázní svatou popatřte na Pána, jemuž jste nedávno volali: Hosana!</div>
<div class="sloka" id="sloka_5">5. Na kříži přináším svou oběť krvavou, za hříchy vydávám tělo své i krev svou; pro těžký kříž, pro rány údů mých, odpusť jim, Otče můj, shlaď všeho světa hřích.</div>
<div class="sloka" id="sloka_6">6. Spasitel dokonal, slunce se zatmělo, Golgoty skalnaté lůno se zachvělo. Synu Boží, tobě se koříme, pod křížem hříchů svých srdečně želíme.</div>
<div class="sloka" id="sloka_7">7. Na kříž hleď, duše má, vše už je skončeno, do hrobu nového tělo je vloženo. Ježíši můj, záruko spásy mé, sestup i v duši mou v svátosti tajemné.</div>
<div class="sloka" id="sloka_8">8. Uctívám svatý kříž, na kterém dokonal za mě a celý svět Beránek, Pán a Král; a teď chci já ze hříchu povstati, dřív než nás na svůj soud bude Bůh volati.</div>

