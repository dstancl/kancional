<div class="nazev">Z nebe posel vychází</div>
<div id="info">Tx N~: Michna 1661</div>
<div class="sloka" id="sloka_1">1. Z nebe posel vychází, zdávna již žádaný, k Panně čisté přichází, od Boha poslaný, ten rajský archanděl, nazvaný Gabriel.</div>
<div class="sloka" id="sloka_2">2. Zdrávas, plná milosti, od Boha zvolená, bohatá jsi na ctnosti, nad jiné vznešená. Synáčka míti máš, jméno mu Ježíš dáš.</div>
<div class="sloka" id="sloka_3">3. Boží Syn si tě volí, smíš matkou mu býti, jak jen srdce tvé svolí, máš ho hned počíti. Svol, Panno přečistá, počni Pána Krista.</div>
<div class="sloka" id="sloka_4">4. Proč se, Panno, vyptáváš, kterak to nastane? Muže ač nepoznáváš, svol k službě oddané. Panenství nezrušíš, mateřství zakusíš.</div>
<div class="sloka" id="sloka_5">5. Neboj se, to učiní sám Bůh všemohoucí, tebe, čistou, zastíní Duch Svatý žádoucí. Co nelze mysliti, Bůh může činiti.</div>
<div class="sloka" id="sloka_6">6. Slyší Panna Maria zprávu od anděla, praví: Já jsem nejnižší Pánova služebná, nechať se mi stane podle vůle Páně.</div>
<div class="sloka" id="sloka_7">7. Plesej, rajská Královno, správně jsi zvolila, divné věci božská moc v tobě způsobila. V tvém těle začal žít Pán, který spasí lid.</div>
<div class="sloka" id="sloka_8">8. Ó věc divná a nová, Boha jsi obsáhla, Tvůrce všeho tvá slova k nám z nebe přitáhla. Slovo se vtěluje, Bůh mezi námi je.</div>
<div class="sloka" id="sloka_9">9. Matko Boží, Matko má, pros za mě u Boha, aby cíle dosáhla, má duše ubohá. Přiveď nás, děti své, v království nebeské.</div>
