<div id="nazev">Bože, před tvou velebností</div>
<div id="info">Tx: Radostná cesta 1782 &mdash; N ~: zač. 19. stol.</div>
<div class="sloka" id="sloka_1"><div class="kdy">Vstup</div>1. Bože, před tvou velebností na kolena padáme; za dar pravé pobožnosti vroucím srdcem žádáme, bychom tebe milovali jako v nebi andělé, oběť chvály tobě vzdali podle svaté vůle tvé.</div>
<div class="sloka" id="sloka_2"><div class="kdy">Vstup</div>2. Láska tvá mě k sobě vábí, jde mi sama z nebe vstříc, abych se já, člověk slabý, nebál patřit na tvou líc. V zajetí jsem vlastních hříchů, a ty přesto máš mě rád; přijď, ó Pane, znič mou pýchu, navždy buď můj pevný hrad!</div>
<div class="sloka" id="sloka_3"><div class="kdy">Před evangeliem</div>3. Boží slovo ukazuje k věčné vlasti cestu nám; kdo je věrně naplňuje, vejde jitě v nebes chrám. Milostí svou změň nám, Kriste, srdce v roli úrodnou, ať tvé símě svaté, čisté padné v půdu příhodnou.</div>
<div class="sloka" id="sloka_4"><div class="kdy">Obětní průvod</div>4. Přijmi oběť čistou, Pane, skrze ruce duchovní; přijmi dary věnované, které se tu promění v tělo a krev Syna tvého, jak on sám to přikázal, než se za hřích světa všeho na Golgotě v oběť dal.</div>
<div class="sloka" id="sloka_5"><div class="kdy">Přijímání</div>5. Cherubíni, serafíni, sestupte sem dolů k nám. Mocný Bůh, jenž divy činí, změnil v nebe tento chrám: Láska, která z kříže září, znova se tu zjevuje ve svátosti na oltáři; Boží Syn tu s námi je.</div>
<div class="sloka" id="sloka_6"><div class="kdy">Přijímání</div>6. Když ty ke mně vcházíš, Pane, Ježíši můj nejdražsí, dej, ať srdce láskou plane, ať se k nebi povznáší. Ty buď zdroj mé blaženosti! Celé nebe v duši mám, když tě, Pane, ve svátosti, Boha svého přijímám.</div>
<div class="sloka" id="sloka_7"><div class="kdy">Závěr</div>7. Žehnej, Bože, lidu všemu, v lásce tvé ať živi jsme, věrní Kristu, Synu tvému, zákon svatý plníme. Dej nám žíti ke tvé chvále, jak nám velíš, Otče náš, uděl v boji síly stálé, veď nás tam, kde přebýváš.</div>
