<div id="nazev">Lid český</div>
<div id="info">T: V. Renč 1972 &mdash; N: jako č. 832</div>
<div class="sloka" id="sloka_1">1. Lid český z víry staleté, jenž k tobě, Kriste vzhlíží, s důvěrou, s myslí dítěte tvář zvedá k tvému kříži. A před oltářem tvým vždy věrně kleká s ním Zdislava, dívka Páně.</div>
<div class="sloka" id="sloka_2">2. Přes věky až po dnešní den nám její příklad září. Moudrost i krásu českých žen má v oslavené tváři. Svých pozemských pár let rozvila v rajský květ Zdislava, dívka Páně.</div>
<div class="sloka" id="sloka_3">3. S matkou i celou rodinou čítala v Boží zvěsti. Mír plnil duši nevinnou, dech domova a štěstí. Dnem, nocí, v každý čas, vším promlouval ten hlas k Zdislavě, dívce Páně.</div>
<div class="sloka" id="sloka_4">4. Ten Boží hlas ji pověděl o vlastní cestě kříže. Dům opustila, jak Pán chtěl, dál do hor, k nebi blíže. Bídu a kameni v chléb lásky promění Zdislava, dívka Páně.</div>
<div class="sloka" id="sloka_5">5. Muž si jen útlou dívku bral, nad ženou nyní žasne: hlas tichý, jenž v ní zpívá dál, sepjaté ruce krásné, vše jsou teď nástroje pro službu pokoje Zdislavě, dívce Páně.</div>
<div class="sloka" id="sloka_6">6. Matka svých dětí matkou všech, všech potřebných se stává. Ne křik a pláč, už pouhý vzdech v ní soucit rozžehává. Prosícím staví dům od země k nebesům Zdislava, dívka Páně.</div>
<div class="sloka" id="sloka_7">7. Zdislavo, ženo z našich žen, růžičko požehnaná: když kdokoliv z nás obtížen, když v srdci páí rána, skloň se k nám ze slávy, ty hvězdo Moravy, Zdislavo, dívko Páně!</div>
