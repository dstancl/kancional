<div id="nazev">Vždy žena budiž chválena</div>
<div id="info">T: B. Metyšová 1986 &mdash; N: O. Ulman 1986</div>
<div class="sloka" id="sloka_1"><div class="kdy">Vstup</div>1. Vždy žena budiž chválena, co slouží Hospodinu, ta hojnost Boží lásky má i úctu muže, synů. Teď slavme jednu z věrných žen, učtme se z jejich ctností a přiznejme si, kolik jen nám chybí do svatosti.</div>
<div class="sloka" id="sloka_2"><div class="kdy">Před evangeliem</div>2. Tvé slovo, Pane, čekáme, dej pramen vody živé, náš úhor zavlaž, prosíme, živ klasy neduživé. Ať každá naše rodina je malou církví Boží, kde žena zbožná, statečná příbytek lásky tvoří.</div>
<div class="sloka" id="sloka_3"><div class="kdy">Obětní průvod</div>3. Co neseme ti, pohlédni, groš pochválil jsi vdově, je v darech snaha všedních dní vše konat z lásky k tobě. Ty dary do svých dlaní vem, a dej jim posvěcení, ať stanou se nám pokrmem věčného nasycení.</div>
<div class="sloka" id="sloka_4"><div class="kdy">Přijímání</div>4. Již prostíráš k své hostině, zveš nehodné a chromé i my k nim, Pane, patříme zde u stolu v tvém domě. Dík, Pane, do mě vstupuješ, své tělo, krev mi dáváš, chrám lásky ze mě buduješ, mým životem se stáváš.</div>
<div class="sloka" id="sloka_5"><div class="kdy">Závěr</div>5. Ty mezi všemi ženami, Maria požehnaná, jsi vzorem toho poslání a všemi ctnostmi známá. Kéž v tobě ženy statečné svou sílu nalézají, kéž nové Marty, Marie i dnes v tvé církvi zrají.</div>
