<div id="nazev">Jak se moudrost Boží</div>
<div id="info">T: V. Renč 1967 &mdash; N: KSJ 1863 (x Holain 1883)</div>
<div class="sloka" id="sloka_1">1. Jak se moudrost Boží něžně stará v poupatech o příští krásu jara, tak tys choval pod svou péčí Děťátko, jež svět vyléčí, ó svatý Josefe.</div>
<div class="sloka" id="sloka_2">2. Jako ženich Panny, pěstoun Páně, sloužils dílu spásy odhodlaně, s pokorou a láskou v duši, která blízkost Boží tuší, ó svatý Josefe.</div>
<div class="sloka" id="sloka_3">3. Čím byls pro rodinu v Nazaretě, tím jsi svaté církvi po všem světě: ochráncem a pomocníkem, lásky Boží prostředníkem, ó svatý Josefe.</div>
<div class="sloka" id="sloka_4">4. Všem, kdo lopotí se v práci denní, dáváš posilu a povzbuzení: aby naše zemské dílo v nebesích se zalíbilo, ó svatý Josefe.</div>
