<div id="nazev">K svátku tajemnému</div>
<div id="info">T: hymnus Sacris solemniis, složil sv. Tomáš Aq. (+1274) &mdash; Nx: 15. stol. (Franus 1505)</div>
<div class="sloka" id="sloka_1">1. K svátku tajemnému vroucně přistupujme, z hloubi duše k němu píseň zanotujme. Starého se vzdejme, všechno obnovujme, srdce, řeč i skutky změňme.</div>
<div class="sloka" id="sloka_2">2. Chvála na památku večeře se vvzdává, když v předvečer svátků beránka Pán dává, s ním chléb nekvašený, dávno podle práva v Písmech otcům přislíbený.</div>
<div class="sloka" id="sloka_3">3. Když jsou nasyceni jídla tělesného, P8n jim k podivení dá jíst těla svého: vlastní rukou láme všem i pro každého sebe &dash; chléb, jak vyznáváme.</div>
<div class="sloka" id="sloka_4">4. Pán dal klesajícím tělo v posílení, on dal litujícím krev svou k občerstvení. Tento kalich, praví, je vám pro spasení, pijte z něho věčné zdraví.</div>
<div class="sloka" id="sloka_5">5. Tím je provždy dána svátost Božích dětí; ke cti Krista Pána, k spáse nám se světí. Kněžím patří jíst a lidu rozdíleti tělo Páně v sboru bratří.</div>
<div class="sloka" id="sloka_6">6. Z chleba andělského pro lid chléb se stává, pod způsobou jeho skutečnost je pravá. Ó div předivoucí: Nejchudším se dává v pokrm Kristus všemohoucí.</div>
<div class="sloka" id="sloka_7">7. Bože trojjediný, z trůnu nebeského sestup do hlubiny duší lidu svého; veď nás cestou spásy z kraje pozemského v světlo své a sídlo krásy.</div>

