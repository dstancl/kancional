<div id="nazev">Duše věrné</div>
<div id="info">Tx: B. Jablonský 1844 &mdash; N~: KSJ 1863</div>
<div class="sloka" id="sloka_1"><div class="kdy">Vstup</div>1. Duše věrné, Pána vizte kráčet cestou křížovou, za nás na své skráni čisté nést korunu trnovou. Hříšná zloba lidu jeho těžký kříž naň vložila, rodná země krále svého ostrým hložím zranila.</div>
<div class="sloka" id="sloka_2"><div class="kdy">Před evangeliem</div>2. My, kdo dále hříchy svými těžším činíme tvůj kříž, s ženami teď plačícími čekáme, až promluvíš. Bolest tvá nás napomíná nedbat ran, jež pominou, ale lkát, že naše vina je tvých strastí příčinou.</div>
<div class="sloka" id="sloka_3"><div class="kdy">Obětní průvod</div>3. Pro nás Ježíš na kříž sklání tělo krutě zraněné jako oběť smilování za ovečky ztracené. Bože, oběť svého Syna přijmi v této svátosti, pro ni chraň nás všeho zlého, z temnoty nás vyprosti.</div>
<div class="sloka" id="sloka_4"><div class="kdy">Obětní průvod</div>4. Pane světla přežádoucí, tys náš domov, tys náš hrad; nedej marně u bran tlouci nám, kdo jdem ti úctu vzdát! Svatá chvíle již se blíží, poklekáme na tvůj práh. Pán se k lidu svému sníží v chleba, vína způsobách.</div>
<div class="sloka" id="sloka_5"><div class="kdy">Přijímání</div>5. svaté tělo, v každé ráně láskou Boží zářící, svatá krvi z boku Páně do mé duše prýštící! Po čem lační, po čem žízní lidská srdce bolavá, to jim dáš jen ty svou přízní, jež se v Chlebě rozdává.</div>
<div class="sloka" id="sloka_6"><div class="kdy">Přijímání</div>6. Jako setník na Golgotě pravdu Boží nahlíží, zástup hříšných poznává tě, Kriste, Králi, na kříži. Tobě, svému Spasiteli, vyznáváme s vroucností: Přítomen jsi v pravdě celý v nejsvětější svátosti.</div>
<div class="sloka" id="sloka_7"><div class="kdy">Závěr</div>7. Veď nás, Kriste, dobrý Pane, cestou kříže za sebou k hrobu, jenž i nám se stane zmrtvýchvstání kolébkou. Ať ze Slunce, jež se skrývá zde v oltářní svátosti, do nás tryská záře živá, příslib věčné radosti.</div>
