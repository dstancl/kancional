<div id="nazev">Plníme, Kriste, tvoje přání</div>
<div id="info">T: redakce 1986 &mdash; N: V. Tugendlieb 1986</div>
<div class="sloka" id="sloka_1"><div class="kdy">Vstup</div>1. Plním, Kriste, tvoje přání a scházíme se k díkůvzdání. Sjednoť nás v jeden živý chrám, kde nikdo necítí se sám. Odkládám všechno, co je mé, přijímám společné.</div>
<div class="sloka" id="sloka_2"><div class="kdy">Před evangeliem</div>2. Pán mluví naší lidskou řečí, zve ohrožené do bezpečí. Ať slyší každý, kdo má sluch, co v hluku světa šeptá Bůh. Dej církvi bohatnout a růst slovem svých svatých úst.</div>
<div class="sloka" id="sloka_3"><div class="kdy">Obětní průvod</div>3. Vkládám, co mám, na misku s chlebem a obsah srdce spojím s nebem: Své slzy, strach i oběti, práce i prosby za děti; to vše a víc, co znáš jen sám, ti, Pane, podávám.</div>
<div class="sloka" id="sloka_4"><div class="kdy">Obětní průvod</div>4. Přilévám do kalicha s vínem dík za přátelství s Božím Synem, za slunce skryté v oblaku, za zemi plnou zázraků, za bratry, sestry, s nimiž smím sdílet se s Bohem svým.</div>
<div class="sloka" id="sloka_5"><div class="kdy">Přijímání</div>5. Pán o všechno se se mnou dělí a já se bojím dát se celý. Uzdrav mé mělké, malé já, ať zcela se ti odevzdá a čerpá sílu ze zdroje lásky a pokoje.</div>
<div class="sloka" id="sloka_6"><div class="kdy">Přijímání</div>6. Hlas zve a volá: Svaté svatým! V náruči tvé se zcela ztratím. Tvůj dech mě křísí, zvedá dlaň, zas šťasten jsem a odhodlán. Co ty chceš, Pane, chci i já, ve všem buď vůle tvá.</div>
<div class="sloka" id="sloka_7"><div class="kdy">Díky</div>7. Ať nikdy nedozní zpěv díků v životě všech tvých učedníků. I když tě ztrácí pohled náš, ty s námi, Pane, zůstáváš a dáš nám sílu světu nést nejradostnější zvěst.</div>
<div class="sloka" id="sloka_8"><div class="kdy">Závěr</div>8. Dík za odvahu začít znovu, až vrátíme se do domovů. I my tě zveme: Vejdi k nám, dej smysl bolestem i hrám, probouzej k pravdě z planých snů, buď svátkem všedních dnů.</div>
