<div id="nazev">Přistup, duše, v zkroušenosti</div>
<div id="info">Tx N~: KSJ 1863</div>
<div class="sloka" id="sloka_1"><div class="kdy">Vstup</div>1. Přistup, duše, v zkroušenosti ke Golgotě památné, kde Pán pro tvé nepravosti trpěl v době posvátné. Na kříž vzhlédni k svému Pánu, uvaž každou jeho ránu, kterou za hřích světa všeho nesl z vůle Otce svého.</div>
<div class="sloka" id="sloka_2"><div class="kdy">Před evangeliem</div>2. Ó, náš drahý Spasiteli, líbáme tvůj svatý kříž; my jsme pro své hříchy měli nésti jeho krutou tíž. Vyslyš nás, když k tobě lkáme, hříchů všech se odříkáme, ve své krvi, Boží Synu, zahlaď naši těžkou vinu.</div>
<div class="sloka" id="sloka_3"><div class="kdy">Obětní průvod</div>3. Chléb a víno neseme ti, Bože milý, v důvěře, jak to máme na paměti od Poslední večeře. S obětí však Spasitele podáváme tobě cele srdce své i všechny boje, útrapy a nepokoje.</div>
<div class="sloka" id="sloka_4"><div class="kdy">Přijímání</div>4. Z lásky k nám jsi, Jezu Kriste, zemřel za nás na kříži, teď svým tělem srdce čisté těšíš, sílíš v obtíži. Jsme té lásky málo hodní, pro své hříchy nesvobodní; přesto zveš nás na hostinu, Otče marnotratných synů.</div>
<div class="sloka" id="sloka_5"><div class="kdy">Závěr</div>5. Zůstaň, Pane, s námi stále, dokud v světě trváme, ať zde ke tvé cti a chvále žijeme i skonáme! Až pak budem umírati, milost svou rač duši dáti; pro svůj kříž a drahé rány otevři nám nebes brány.</div>
