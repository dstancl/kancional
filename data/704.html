<div id="nazev">Chvalte, ústa</div>
<div id="info">Tx: hymnus Pange, lingua, složil sv. Tomáš Aq. (+1274) &mdash; N: J. Förster 1858; N: Fryčaj 1801 (~ CM 1949)</div>
<div class="sloka" id="sloka_1">1. Chvalte, ústa, vznešeného těla Páně tajemství, chvalte předrahou krev jeho, kterou z milosrdenství, zrozen z lůna panenského, prolil Král všech království.</div>
<div class="sloka" id="sloka_2">2. Nám byl dán a nám se zrodil z Panny neporušené, jako poutník světem chodil, sil zde zrno pravdy své, skvělým řádem vyvrcholil svoje žití pozemské.</div>
<div class="sloka" id="sloka_3">3. Na poslední večer k stolu s bratřími když zasedal, beránka by s nimi spolu podle zvyku pojídal, dvanácteru apoštolů za pokrm sám sebe dal.</div>
<div class="sloka" id="sloka_4">4. Slovo v těle slovu dává moc chléb v tělo proměnit, z vína Boží krev se stává. I když Pán je smyslům skryt, stačí sama víra pravá srdce čisté přesvědčit.</div>
<div class="sloka" id="sloka_5">5. Před svátostí touto slavnou v úctě skloňme kolena, bohoslužbu starodávnou nahraď nová, vznešená, doplň smysly, které slábnou, víra s láskou spojená.</div>
<div class="sloka" id="sloka_6">6. Otci, Synu bez ustání chvála nadšená ať zní, sláva, pocta, díkůvzdání naše chvály provází. Duchu též ať vše se klaní, který z obou vychází. Amen.</div>

