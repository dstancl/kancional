<div id="nazev">Křížová cesta II.</div>
<div class="sloka" id="sloka_1"><ul class="kc">
	<li class="K">Nebeský Otče, v pokoře klekáme před křížem tvého Syna a litujeme všechn hříchů, jimiž jsme ho zarmoutili. Dej, ať rozjímáme o jeho utrpení, jasněji poznáme zlobu hříchu a načerpáme sil, abychom šli trpělivě po křížové cestě svého života.</li>
	<li class="L">Amen.</li></ul></div>
<div class="sloka" id="sloka_2"><div class="kdy">1. zastavení</div>Lide můj, slyš nářek Pána svého, uvaž v mysli trpké stesky jeho: Já jsem toužil mezi lidmi žít, chtěl jsem je svou láskou oblažit; činil jsem jim dobře v každé chvíli, oni mě však na smrt odsoudili.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Nevinný, nejsvětější, soudce celého světa je souzen lidmi. Plní nenávisti žádají jeho smrt. Z bázně před nimi vynáší Pilát nespravedlivý rozsudek. Pán Ježíš však stojí a mlčí.</li>
	<li class="K">Bůh vlastního Syna neušetřil,</li>
	<li class="L">ale za nás všechny ho vydal na smrt.</li>
	<li class="K">Spasiteli, Pilát tě proti svému svědomí vydává ze strachu před židy na smrt. I my jsme často jednali podobně, když jsme ze zbavělosti a strachu před lidmi zradili hlas svého svědomí.</li>
	<li class="L">Zhřešili jsme, Pane. S lítostí ti slibujeme, že zůstaneme pevní proti svodům světa a těla. S kající myslí chceme na tebe vzpomínat, když nás lidé budou nespravedlivě posuzovat.</li>
	<li class="K">příklad zajisté dal jsem vám,</li>
	<li class="L">abyste i vy činili tak, jako jsem učinil já.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_3"><div class="kdy">2. zastavení</div>Nepřestal jsem lid svůj milovati, avšak on mé lásky nechtěl dbáti, k nebi zval jsem jej svým učením, odplatil mi za to trýzněním; potom kříž mi vložil na ramena: tak má láska byla odměněna.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Přivlekli kříž. Pán po něm vztahuje ruce, ačkoliv jasně předvídá celé své utrpení. Jak těžce dopadá kříž na jeho zbičované rameno! Přece však nastupuje hořkou cestu oběti.</li>
	<li class="K">Vpravdě bolesti naše on zval na sebe,</li>
	<li class="L">ano, co my jsme trpět měli, on snášel.</li>
	<li class="K">Ty, Spasiteli, přijímáš svůj kříž statečně a odevzdaně, a my se hrozíme každé oběti a všeho, k čemu je třeba sebezapírání. Často i malé nepohodlí se nám zdá těžké a tak rádi se vyhýbáme nepříjemným povinnostem.</li>
	<li class="L">Od nynějška tě chceme následovat; odhodlaně plnit své povinnosti a trpělivě nést slabosti své i cizí.</li>
	<li class="K">Všechno zmůžeme</li>
	<li class="L">v tom, který nás miloval.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_4"><div class="kdy">3. zastavení</div>Když jsem kříž svůj na Golgotu nesl a s tou tíží zemdlen k zemi klesl, nedošel jsem v lidu lítosti. Neustával ve své krutosti, dále hnal mě na smrt umdleného, dobrodince, Spasitele svého.<ul class="kc">
        <li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Břímě je těžké. Pán, k smrti zemdlený po všech duševních a tělesných mukách, které dosud vytrpěl, klopýtne a padá. Hrubě ho pobízejí a nutí, aby se zvedl a šel dále.</li>
	<li class="K">Tresty pro naši spásu na něho dolehly</li>
	<li class="L">a jeho ranami jsme uzdraveni.</li>
	<li class="K">Spasiteli, těžkou cestou kráčíš a padáš pod křížem, který jsme zatížili svými nepravostmi. Tvůj pád je naší útěchou. Ty víš, že jsme lidé křehcí a slabí; nedopustíš, abychom byli zkoušeni nad své síly.</li>
	<li class="L">Proto nechceme malomyslnět, když nás potkávají těžkosti a zmáhají pokušení. I když snad pod nimi klesneme, tebou posilnění zase povstaneme. Všechno můžeme s tvou milostí.</li>
	<li class="K">Bůh je věrný,</li>
	<li class="L">on nás posílí a ochrání od zlého.</li>
        <li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_5"><div class="kdy">4. zastavení</div>Synům hlásal jsem, by matky ctili, za to však se na mé matce mstili; z její žalosti lid posměch měl, když mě potkala, ji odháněl. Ač Bůh oblíbil si její ctnosti, lidé spílali jí ve své zlosti.<ul class="kc">
        <li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Zpovzdálí viděla Maria, jak Pilát jejího syna odsoudil na smrt, jak na něj vložil kříž, jak Ježíš zmučen pod jeho tíží klesl. A teď se již blíží, co nevidět půjde kolem a pohled matky se shledá s pohledem synovým. Slůvka spolu nemohou promluvit.</li>
	<li class="K">Tvou vlastní duši pronikne meč,</li>
	<li class="L">aby se projevilo smýšlení mnoha srdcí.</li>
	<li class="K">Náš Spasiteli, tvé srdce krvácí, když tě potkává tvá matka. Tvé utrpení je jejím utrpením, tvá bolest je její bolestí. Její duše se posiluje pohledem na tvou trpělivost a ty máš útěchu z její lásky.</li>
	<li class="L">Tebe a tvou matku chceme následovat a společně snášet utrpení, neboť jsme údy tvého tajemného těla, spojení s tebou ve svaté jednotě.</li>
	<li class="K">Snažme se, abychom jeden druhého povzbuzovali</li>
	<li class="L">k lásce a k dobrým skutkům.</li>
        <li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_6"><div class="kdy">5. zastavení</div>Zda jsem komu v strasti přispět váhal? A mně každý pomoci se zdráhal. Když jsem nesl přetěžký svůj kříž, nikdo nechtěl ulehčit mou tíž. Šimon pomoh jenom z donucení nésti nástroj mého umučení.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Pán už nemůže kříž unést. Vojáci se obávají, že padne a zemře na cestě. Zastaví tedy Šimona z Cyreny a donutí ho, aby pomohl. Šimon se vzpírá, avšak milost Boží se ho dotýká, a když vidí Ježíšovu velikou trpělivost, nese nakonec kříž s radostí.</li>
	<li class="K">Chce-li kdo přijít za mnou,</li>
	<li class="L">vezmi svůj kříž a následuj mě.</li>
	<li class="K">Spasiteli, děkujeme ti za každý kříž, který smíme s tebou nést, a litujeme, že jsme tak často reptali a naříkali, když jsme tě měli následovat na křížové cestě. Viděli jsme v bolesti a hořkostech jen těžkost a bídu, a ne tebe, který jsi nás svým křížem navštívil.</li>
	<li class="L">Otevři nám oči, jako jsi je otevřel Šimonovi, abychom nebyli zatrpklí, když musíme trpět nepochopení a opuštění. Otevři i naše srdce pro utrpení druchých lidí a dej, ať si vždy pamatujeme: Co jsme učinili nejmenšímu z našich bratří, tobě jsme učinili.</li>
	<li class="K">Neste břemena jeden druhého</li>
	<li class="L">a tak naplníte zákon Kristův.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_7"><div class="kdy">6. zastavení</div>Již jen stěží noha nohu mine, má krev proudem po váři se řine. Veronika tvář mi utřela. Co na roušce potom uzřela? Věrný obraz obličeje mého za odměnu činu laskavého.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Žalostně zubožen vleče se Pán ulicemi jeruzalémskými. Veronika vidí jeho utrpení a bezcitné počínání těch, kteří jsou kolem něho. Statečně projde davem a podává Ježíši roušku na otření zkrvavené tváře.</li>
	<li class="K">Podoby neměl ani krásy;</li>
	<li class="L">stal se nejposlednějším z lidí, muž bolesti.</li>
	<li class="K">Veronika se neptá, co si myslí a co říká její okolí, ale statečně se tě, Pane, zastává.</li>
	<li class="L">Dej i nám odvahu, abychom se vždy a všude zastávali tebe a tvé církve, víry a dobrých mravů, ctnosti a práva. Ať přemáháme lidskou bázeň a zbabělé ohledy. Vtiskni do našich srdcí svůj obraz, abychom nezapomněli, co jsme dlužni tvé lásce.</li>
	<li class="K">Kdo mě vyzná před lidmi,</li>
	<li class="L">toho vyznám i já před svým Otcem, který je v nebesích.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_8"><div class="kdy">7. zastavení</div>Velkou ztrátou krve tělo slábne, ve zmučených údech síla chabne. Nezmohu již kříže břemeno, znovu k zemi klesá koleno. Uvažuj to ponížení nové, nad ním trnou v nebi andělové.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Ježíš slábne. Nepřátelé ho pobízejí ke spěchu, bojí se, že nedojde. Pán padá podruhé. S největším vypětím se vzchopí, aby svou oběť dokonal.</li>
	<li class="K">Jako beránek vedený k zabití</li>
	<li class="L">ani ústa neotevřel.</li>
	<li class="K">Pane a Spasiteli, v prachu a špíně ležíš na ulici a na tobě leží těžký kříž. To trpíš proto, že my jsme vždy znova upadali do svých hříchů.</li>
	<li class="L">Poklekáme v duchu vedle tebe a litujeme své nedbalosti a nestálosti. Kameny zbrocené tvou krví volají k nebi o tom, jak velká je zloba těžkého hříchu. Kéž nás tvůj pád uchrání od každého našeho dalšího pádu.</li>
	<li class="K">Milosrdný Bože, naplň mou duši vytrvalostí,</li>
	<li class="L">ať neklesám na cestě života.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_9"><div class="kdy">8. zastavení</div>Dcery sionské mě provázely, a když velké strasti moje zřely, útrpností, žalem vzlykaly, nad mou trýzní hořce plakaly. Matky, plačte spíše ze žalosti nad svých vlastních dítek nezdárností.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">U bran města stojí ženy se svými dětmi. Pohlížejí na ubohého Pána. Je jim ho líto. Ježíš vidí jejich zármutek a připomíná jim jejich mateřskou odpovědnost.</li>
	<li class="K">Neplačte nade mnou, ale plačte nad sebou a nad svými dětmi,</li>
	<li class="L">neboť děje-li se toto na stromě zeleném, co se bude dít na suchém?</li>
	<li class="K">Laskavý Spasiteli, žádáš od nás víc než pouhý soucit, víc než city, které rychle pomíjejí. Hledíš na naše skutky, smýšlení a zásady, jimiž se řídíme.</li>
	<li class="L">Pomoz nám, abychom jednali v tvém duchu a těm, kteří jsou nám svěřeni, ukazovali křesťanství činu a pravdy, abychom v den soudu nemuseli plakat nad sebou a nad svými skutky.</li>
	<li class="K">Bůh miluje spravedlivé,</li>
	<li class="L">ale cesta hříšníků vede k záhubě.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_10"><div class="kdy">9. zastavení</div>Sám a vydán posměchu a vřavě, zraněn, ztrýzněn od paty až k hlavě, klesám potřetí a omdlévám, já, jenž v nebi věčné sídlo mám. Tento pád můj, pokolení hříšné, zavinily tvoje skutky pyšné.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Pán je vyčerpán. Padá potřetí. Je unaven k smrti. Chce však své dílo dokonat, proto se vzchopí z posledních sil.</li>
	<li class="K">Hříchy mnohých on nesl</li>
	<li class="L">a za nepřátele se modlil.</li>
	<li class="K">Ty víš, Spasiteli, jak často padáme do svých hříchů a chyb, protože jsme vlažní a lhostejní. Mnoho předsevzetí už jsme učinili, ale málo jsme jich dodrželi.</li>
	<li class="L">Dnes, Pane, začneme znovu s dobrou vůlí. Odhodlaně se k tobě připojujeme a chceme jít s tebou svou životní cestou až do konce.</li>
	<li class="K">Nepřestávejme činit dobro,</li>
	<li class="L">neboť když vytrváme, Bůh nám dá odměnu v příhodný čas.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_11"><div class="kdy">10. zastavení</div>Ach, jak nade mnou se zatvrdili, že mé čisté tělo obnažili! Zbytek krve v tvář mi vstupupuje, ruměnec mi na ní vzbuzuje. Lide můj, tou hanbou byly vinny nečisté a smilné tvoje činy.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">K smrti vyčerpán přichází Ježíš na Kalvárii. Z těla mu strhávají šat. Všechno chce trpět pro nás až do konce, tělesnou bolest i duševní muka.</li>
	<li class="K">Rozdělili si má roucha</li>
	<li class="L">a o můj oděv metali los.</li>
	<li class="K">Nejčistší Spasiteli, všechno obětuješ pro nás, dokonce i šat, který přikrývá tvé tělo. Na tuto obětavou lásku chceme myslet, když musíme svému tělu odepřít věci milé a příjemné.</li>
	<li class="L">Dej nám, Pane, abychom roucho milosti donesli neposkvrněné před tvůj soud a dosáhli věčného života.</li>
	<li class="K">Stvoř mi, Bože, čisté srdce</li>
	<li class="L">a obnov ve mně pravého ducha.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_12"><div class="kdy">11. zastavení</div>Hřeby na kříž v nevýslovné muce přibíjejí nohy mé i ruce před očima matky truchlící, rány mé v své duši cítící. Velkouo bolest mou však dovršili, když kříž se mnou vzhůru postavili.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Ježíš nemá na tomto světě nic, ani místo, kde by zemřel. Visí mezi nebem a zemí a musí trpět, vždy hrozněji trpět, až k smrti.</li>
	<li class="K">Probodli ruce mé a nohy mé,</li>
	<li class="L">spočítat mohu všechny své kosti.</li>
	<li class="K">Spasiteli, nyní jsi v bolestech přibit na kříž, abys shladil, čím jsme zhřešili svou svévolí.</li>
	<li class="L">Dej nám poznat, že jen tehdy se můžeme zvát křesťany, když si sami činíme násilí, podřizujeme svůj rozum tvým příkazům a krotíme zlé žádosti. Ať nás sílí pohled na tvůj kříž, abychom jednou měli podíl s tebou, který z dřeva kříže kraluješ nad nebem i nad zemí.</li>
	<li class="K">Víme, že starý člověk v nás musí být ukřižován,</li>
	<li class="L">abychom již nebyli otroky hříchu.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_13"><div class="kdy">12. zastavení</div>Z lásky k lidu na kříži jsem zmíral, s posměchem lid za to na mě zíral; a když tělo smrtí zsinalo, ještě kopí bok můj prohnalo; poslední krev vylila se z něho, aby smyla hříchy světa všeho.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Po třech hodinách plných bolesti volá Ježíš: Dokonáno jest! Otče, v ruce tvé poroučím ducha svého! Pak naklání hlavu a umírá.</li>
	<li class="K">Stal se poslušným až k smrti,</li>
	<li class="L">a to k smrti kříže.</li>
	<li class="K">Ježíši, ty ses vydal za nás na smrt, abys naplnil vůli nebeského Otce.</li>
	<li class="L">U tvého kříže poklekáme s pevným předsevzetím, že ve všech těžkostech života se budeme s tebou modlit k Otci: Otče, ne co já chci, nýbrž co ty chceš.</li>
	<li class="K">Následujme Boha a žijme v lásce,</li>
	<li class="L">jako Kristus miloval nás a sám sebe vydal za nás v oběť.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_14"><div class="kdy">13. zastavení</div>Přátelé mé tělo z kříže sňali a mé milé matce odevzdali. Ta, když rány moje spatřila, svými slzami je obmyla. Mrtvého mě na klín ukládala, zbité tělo celý zulíbala.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Kristus dotrpěl. V nejvyšší nesnázi tu stojí matka a neví, jak by svého syna aspoň důstojně pohřbila. Po úzkostlivém čekání přichází Josef z Arimatie; má od Pána dovolení, že může vzít Ježíšovu mrtvolu. Snímají Pána z kříže a kladou ho matce na klín.</li>
	<li class="K">Ke komu tě přirovnám, Panno, dcero siónská?</li>
	<li class="L">Veliká jako moře je tvá bolest.</li>
	<li class="K">Bolestná Matko, tvá duše tone v žalu, a přece se odevzdaně klaníš vůli Otcově.</li>
	<li class="L">Z tvého příkladu chceme čerpat sílu v každém utrpení a odevzdanost do vůle Boží.</li>
	<li class="K">Dobré je v tichosti čekat na pomoc Páně;</li>
	<li class="L">jeho milosrdenství se nevyčerpá nikdy.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_15"><div class="kdy">14. zastavení</div>Do hrobu pak moje tělo dáno, jak před věky o mně bylo psáno. Lide můj, to vše jsem podstoupil, bych tě z hříchů, z pekla vykoupil. Snaž se teď, by spásné moje dílo tobě vpravdě ke spasení bylo.<ul class="kc">
	<li class="K">Klaníme se ti, Pane Ježíši Kriste, a děkujeme ti,</li>
	<li class="L">neboť svým křížem jsi vykoupil svět.</li>
	<li class="K">Tělo Páně je připraveno k pohřbu. Je to smutný pohřební průvod, a přece na něm spočívá tichý mír. Připravuje se velikonoční jitro.</li>
	<li class="K">Ty přece nenecháš duši mou v podsvětí,</li>
	<li class="L">nedopustíš nikdy, aby tvůj věrný zakusil zkázu.</li>
	<li class="K">Spasiteli, odpočíváš v hrobě. Tvůj velký pátek už skončil. Blíží se úsvit vzkříšení.</li>
	<li class="L">My stojíme ještě uprostřed pašijového týdne svého života. Ale i my jednou odpočineme od všeho, co nás nyní tíží a trápí. I nás očekává slavný nový život, který jsi nám získal.</li>
	<li class="K">Jako v Adamovi všichni umírají,</li>
	<li class="L">tak budou v Kristu všichni oživeni.</li>
	<li class="K">Ukřižovaný Ježíši,</li>
	<li class="L">smiluj se nad námi.</li></ul></div>
<div class="sloka" id="sloka_16"><div class="kdy">Závěrečná modlitba</div><ul class="kc">
	<li class="K">Bože, ty jsi posvětil praporec kříže drahocennou krví svého jednorozeného Syna; dej proto, aby se všichni, kdo se k tomu kříži hlásí, těšili také z jeho ochrany. Skrze Krista, našeho Pána.</li>
	<li class="L">Amen.</li></ul></div>
