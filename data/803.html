<div id="nazev">Jako ta růžička krásná</div>
<div id="info">Tx N &mdash;: Sedlčanský kancionál, počátek 16. stol.</div>
<div class="sloka" id="sloka_1">1. Jako ta růžička krásná, nad hvězdy, nad slunce jasná, Maria svatá je Panna, přečistá rodička Pána, požehnaná.</div>
<div class="sloka" id="sloka_2">2. Vládce všech andělských sborů vtělil se pro spásu tvorů; světa hřích krví svou obmyl, temnosti nadvládu zlomil Pan všech časů.</div>
<div class="sloka" id="sloka_3">3. Zvítězil přeslavně v boji, vrátil se ve slávu svoji, aby nám u Otce v ráji připravil v nebeském kraji věčnou krásu.</div>
<div class="sloka" id="sloka_4">4. Pomoz nám, Pane a Králi, tobě všech tvorů zní chvály. Pod prapor svatého kříže přijmi nás, věčný náš Kníže, Bože spásy.</div>
<div class="sloka" id="sloka_5">5. Ježíši, zrozený z Panny, otevř nám nebeské brány, s Marií přej nám tam bývat, s anděly tvou chválu zpívat věčné časy.</div>
