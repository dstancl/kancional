<div id="nazev">Pozdvihni se, duše, z prachu</div>
<div id="info">Tx: B. Jablonský 1852 &mdash; N: Kniha chorální 1847</div>
<div class="sloka" id="sloka_1"><div class="kdy">Vstup</div>1. Pozdvihni se, duše, z prachu, zaleť k rajským končinám, s bázní, ale beze strachu vstup tam v lásky svatý chrám. Vleť, kde Bůh tvůj věčný sídlí, blaží svaté, světice, a vše kryje lásky křídly jako plod svůj orlice.</div>
<div class="sloka" id="sloka_2"><div class="kdy">Vstup</div>2. Sláva tobě, velký Bože, jenž jsi stvořil tento svět! Ráno voláš slunce z lože, zjara budíš vonný květ. Jitřní záře, duhy krása, světlý den i jasná noc, všechno slávu tvoji hlásá, zvěstuje tvou božskou moc.</div>
<div class="sloka" id="sloka_3"><div class="kdy">Před evangeliem</div>3. Ty, jenž dáváš klasům zráti, krásou šatíš lilie, dej se nám vždy lépe znáti, jak tě Syn tvůj zjevuje. Kéž nám pravda slova tvého svítí ve tmách světlem svým, k sídům blaha nebeského buď nám vůdcem bezpečným.</div>
<div class="sloka" id="sloka_4"><div class="kdy">Obětní průvod</div>4. Přijmi dary sluhy svého, jež tvá země zplodila a jež moudrost Syna tvého za oběť si zvolila; učiň, ať ta oběť čistá slovem tvým se promění v tělo a krev Jezu Krista a nám všem je k spasení.</div>
<div class="sloka" id="sloka_5"><div class="kdy">Přijímání</div>5. Serafín se v úctě koří, cherub padá na svou tvář, neboť ten, jenž světy tvoří, k nám se snížil na oltář. Bože svatý, Bože silný, jeden v světa oboru nesmrtelný, nerozdílný, přijmi naši pokoru.</div>
<div class="sloka" id="sloka_6"><div class="kdy">Přijímání</div>6. Vzdejme díky Pánu svému, který duši nasytil, aby tělu smrtelnému chlebem spásy věčné byl. Zůstaň s námi, Jezu milý, ty jsi vzácný z nebe host, život náš a pramen síly, naše radost, blaženost.</div>
<div class="sloka" id="sloka_7"><div class="kdy">Závěr</div>7. Lid tvůj, Bože, se ti klaní v rozloučení hodině. Uděl svoje požehnání, Otče, věrné rodině. Žehnej církvi, žehnej vlasti, žehnej všemu národu, dej nám, dárce vvěčné slasti, ve všem dobrém úrodu.</div>
