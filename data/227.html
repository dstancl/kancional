<div id="nazev">Co to znamenati má</div>
<div id="info">TN: lidový</div>
<div class="sloka" id="sloka_1"><div class="kdy">Vstup</div>1. Co to znamenati má právě o půlnoci? Hle, obloha je jasná, záře vábí oči; a neslýchané plesání z nebe se snáší nad námi, světlo tajemné. [: Vzhůru, vzhůru, všichni tam pojďme! :]</div>
<div class="sloka" id="sloka_2"><div class="kdy">Vstup</div>2. Sláva buď na výsosti Bohu nebeskému, pokoj všem, kdo v zbožnosti dík vzdávají jemu! Radujte se, národové, Ježíš se zdroil v té době, pospěšte k němu! [: Vzhůru, vzhůru, pospěšte k němu! :]</div>
<div class="sloka" id="sloka_3"><div class="kdy">Před evangeliem</div>3. Ejhle, krásní andělé libě prozpěvují, Kristův příchod k nám z nebe radostně zvěstují, že se nám spasení blíží, trest prvního pádu mizí, povstaňme brzy! [: Vzhůru, vzhůru, povstaňme brzy! :]</div>
<div class="sloka" id="sloka_4"><div class="kdy">Obětní průvod</div>4. Jak andělé nebeští ke kolébce Krále, jak pastýři betlémští k té chdičé skále, my tam k němu také spěšme, co kdo máme, darem nesme, křesťané drazí! [: Vzhůru, vzhůru, Bůh nás provází! :]</div>
<div class="sloka" id="sloka_5"><div class="kdy">Přijímání</div>5. Pojďte k městu Betlému, k loži Mesiáše, vzdejte čest a dík jemu, Králi nebes říše! Najdete jej chudičkého, v jesličkách položeného Krista Ježíše. [: Vzhůru, vzhůru, chvalte Ježíše! :]</div>
<div class="sloka" id="sloka_6"><div class="kdy">Přijímání</div>6. Vítej nám, Spasiteli, Pane Jezu Kriste, vítej Vykupiteli, synu Panny čisté, vítej, rozkošné děťátko, líbezně vonné poupátko z růže přečisté. [: Vzhůru, vzhůru, dík tobě, Kriste! :]</div>
<div class="sloka" id="sloka_7"><div class="kdy">Přijímání</div>7. Vítej, věčný pokrme! Jak jsi rád k nám přišel, tak se v duši radujme, aby to Bůh slyšel. Ty jsi náš Pán, učiň s námi, co my nedokážem sami, dobrý Pastýři! [: Vzhůru, vzhůru, pojďme s pastýři! :]</div>
<div class="sloka" id="sloka_8"><div class="kdy">Závěr</div>8. Jezulátko spanilé, nebe, země Králi, ušlechtilé, rozmilé, přijmi naše chvály! Kéž nás tvoje požehnání ode všeho zlého chrání, nebeský Králi! [: Vzhůru, vzhůru, všichni tě chválí! :]</div>
