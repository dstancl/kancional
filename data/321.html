<div id="nazev">Ó hlavo těla církve</div>
<div id="info">T: redakce 1986 &mdash; N: H. L. Hassler 1601</div>
<div class="sloka" id="sloka_1"><div class="kdy">Vstup</div>1. Ó hlavo těla církve, spas, Ježíši, svůj lid a sjednoť údy živé, ať smíme podíl mít u stolu lásky, smíru, kam volá nás tvůj hlas. Kéž nalezneš zde víru, až přijdeš mezi nás.</div>
<div class="sloka" id="sloka_2"><div class="kdy">Před evangeliem</div>2. Teď, Pane, slovy svými zasáhni život můj, ať nikdy skutky zlými nevolám: Ukřižuj! Ať štědře bratím dávám, co zdarma dostal jsem a sloužit nepřestávám v svědectví pravdivém.</div>
<div class="sloka" id="sloka_3"><div class="kdy">Obětní průvod</div>3. Bez podoby a krásy, muž bolesti a ran, nám zjevil cestu spásy a život vrací nám. Víc nemohl jsi dáti. Co, Pane, já ti dám? Kéž rád ti darem vrátím vše, co jsem, vše, co mám.</div>
<div class="sloka" id="sloka_4"><div class="kdy">Přijímání</div>4. Teď vezměte a jezte, živte se tělem mým, vy hladoví, na cestě slzavým údolím. Ze smrti život prýští v bezbřehý oceán. Dík vzdávám, že smím jísti, co nabízí mi Pán.</div>
<div class="sloka" id="sloka_5"><div class="kdy">Závěr</div>5. Sluch dopřej našim díkům, propusť nás v pokoji. Dej sílu učedníkům, ať v zkouškách obstojí a slávu kříže šíří slovem i příkladem, než hříšný svět se smíří v Ježíši, Synu tvém.</div>
