<div id="nazev">Matičko Kristova</div>
<div class="sloka" id="sloka_1">1. Matičko Kristova, klíčnice nebe, za duše v očistci prosíme tebe. Mateřskou přímluvou otevř jim bránu, ony už touží tak po Kristu Pánu.</div>
<div class="sloka" id="sloka_2">2. Chybily, hřešily, zbloudily z cesty, v lítosti volají po rajském štěstí. Zhřešily v slabosti, chybily v zlobě, v lásce však volají, Matičko, k tobě.</div>
<div class="sloka" id="sloka_3">3. Slyš, mocná Královno, prosebné zpěvy, jimiž tě vzývají synové Evy! Za ně se přimlouvej u svého Syna, ať jeho krví je smyta z nich vina.</div>
<div class="sloka" id="sloka_4">4. Matičko, skloň se k nim vlídnou svou tváří, nebeský mír ať jim navěky září. Přiveď je z očistce k novému žití, ať světlo věčné jim v nebesích svítí.</div>
