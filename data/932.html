<div id="nazev">Bože, chválíme tebe</div>
<div class="sloka" id="sloka_1">1. Bože, chválíme tebe, Pane, moc tvou veleíme, kterou zná zem i nebe, všem tvým skutkům se divíme; když se vše v světě mění, ty sám jsi bez proměny.</div>
<div class="sloka" id="sloka_2">2. Vše, co jen chválit může, cherubové, serafové, chválí tě, velký Bože, nebe země zástupové, ode všech jsi nazývám: Svatý, Svatý, Svatý Pán.</div>
<div class="sloka" id="sloka_3">3. Svatý Pán Bůh Sabaoth, Svatý, jenž řídí národy, jenž pomáhá z běd a psot. Nebe, zem, povětří, vody plné jsou cti, chvály tvé, neb vše tvoje dílo je.</div>
<div class="sloka" id="sloka_4">4. Apoštolů slavný sněm a proroků řad veliký posílá v plesání svém k trůnu tvému vroucí díky; kolik je mučedníků, tolik chvalořečníků.</div>
<div class="sloka" id="sloka_5">5. Po všem okrsku země tobě, Otče, velcí, malí, když jsou tvé svaté plémě, vděčně prozpěvují chvály, vzdávají čest i Synu na trůnu sedícímu.</div>
<div class="sloka" id="sloka_6">6. Též i Duchu Svatému, který svatá naučení uděluje každému a v smutku je utěšení, lid křesťanský se klaní, všude jeho chvála zní.</div>
<div class="sloka" id="sloka_7">7. Ty, Otce věčný Synu, vtělil ses, sestoupiv z nebe, chtě smazat naši vinu vydals na smrt kříže sebe; milost jsi nám vydobyl, od hříchu osvobodil.</div>
<div class="sloka" id="sloka_8">8. Tebou je všem, kdo věří, nebes brána otevřena, s důvěrou kdo k tobě zří, zastáncem tě u Otce má. Že přijdeš svět souditi, máme mít vždy v paměti.</div>
<div class="sloka" id="sloka_9">9. Buď milostiv dětem svým, požehnej dědictví svému, veď nás světlem nebeským a povyš až k trůnu svému, ať tě, plní vděčnosti, chválíme na věčnosti.</div>
<div class="sloka" id="sloka_10">10. Přispěj zatím k pomoci drahou krví vykoupeným, chraň a braň je svou mocí, přičti ke svým vyvoleným; po časném pak bloudění přiveď nás ke spasení.</div>
<div class="sloka" id="sloka_11">11. To buď naše snažení: tebe a tvé jméno vzývat, čest a díkůčinění po všechny dny tobě zpívat. Rač od hříchů chránit nás jak dnes, tak po všechen čas.</div>
<div class="sloka" id="sloka_12">12. Pane, smiluj, smiluj se, buď s námi tvé požehnání; oč prosíme, staniž se podle našeho doufání. Kdo v tě doufá samého, neopustíš žádného.</div>
