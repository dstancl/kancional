<div id="nazev">Radostnou píseň</div>
<div id="info">T: J. Hrdlička 1988 &mdash; N: jako č. 832</div>
<div class="sloka" id="sloka_1">1. Radostnou píseň boží lid dnes o Anežce zpívá, k studánce její spěchá pít, kde prýští voda živá. Darů a milostí načerpá v hojnosti, kdo s důvěrou ji vzývá.</div>
<div class="sloka" id="sloka_2">2. Synovec z rodu Přemysla, král železný a zlatý, není tak silný jako ta, jež žije život svatý. Mocnější králů Král ženichem jí se stal, v plášť chudoby ji šatí.</div>
<div class="sloka" id="sloka_3">3. Již jako On jdeš mezi lid, lid nemocný a prostý, chléb dáváš ústům, srdcím klid, nejchudší tvůj stůl hostí. Službou a zožností přes temné propasti své doby stavíš mosty.</div>
<div class="sloka" id="sloka_4">4. Tvůj klášter jméno Františka již po staletí nosí. Tam dodnes sestra Anežka bdí s námi, Krista prosí za církev, za národ, za svěží květ a plod, za vláhu božské rosy.</div>
<div class="sloka" id="sloka_5">5. Anežko, sestro, nauč nás, jak láskou hojit rány, proměnit svého žití čas v světlo a požehnání, jímž boží království dorůstá k plnosti. Na cestě té buď s námi!</div>
