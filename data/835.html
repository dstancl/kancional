<div id="nazev">Vroucně vzýván</div>
<div id="info">Tx N ~: Kniha chorální 1847</div>
<div class="sloka" id="sloka_1">1. Vroucně vzýván budiž, svatý Jene, země české věrný přímluvce; píseň chvály, tobě zasvěcené, český lid ti zpívá ze srdce. Tys nám příklad kněze statečného, služebníka církve v nesnázii, jenž ve víru dobrého i zlého z cesty víry nikdy neschází.</div>
<div class="sloka" id="sloka_2">2. Po staletí paměť přetrvává o tvé lásce k prosté chudině, v srdci jejím žila tvoje sláva v každé těžké dějin hodině. S odvahou jsi slovo Boží kázal, příklad Páně měl vždy za svůj štít, a kde příkaz mlčení tě vázal, slova uměls v hloubi duše skrýt.</div>
<div class="sloka" id="sloka_3">3. I když svět kříž těžký na nás vloží, tebe vzývat chceme za dnů zlých, zasvětíme s tebou službě Boží jazyk svůj i dílo rukou svých. Slova pravdy chceme mluvit stále, hotoví se rozdat pro bližní, podobní však uzavřené skále mlčet tam, kde slovo Boží zní.</div>
<div class="sloka" id="sloka_4">4. Vyslyš naše prosby, svatý Jene, přimlouvej se za nás u Boha, ať se nad tvou vlastí stále klene míru, lásky jasná obloha. Nechať věrných Čechů zbožné plémě chová v úctě čistý odkaz tvůj! Za svůj lid a balho české země, mučedníku Páně, oroduj!<div>
