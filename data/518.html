<div id="nazev">Shlédni, Bože</div>
<div id="info">Tx: KSJ 1863 &mdash; N: L. Holain 1887</div>
<div class="sloka" id="sloka_1"><div class="kdy">Vstup</div>1. Shlédni, Bože, z nebes vysokosti vlídně k svaté oběti, kterou chceme slavit v upřímnosti smrti Páně k paměti. Nepohrdej kajícími syny, kteří znají slabost svou, zahlaď, Otče, naše mnohé viny pro smrt Syna bolestnou.</div>
<div class="sloka" id="sloka_2"><div class="kdy">Před evangeliem</div>2. Po staletí jako v této chvíli lidem zní tvůj, Pane, hlas. Dej nám sílu, bychom uvěřili, že jsi přišel mezi nás. Chcem dnes býti k hluku světa hluší, otevřít tvé pravdě sluch, v úctě vnímat otevřenou duší, co k nám mluvíš ty, náš Bůh.</div>
<div class="sloka" id="sloka_3"><div class="kdy">Obětní průvod</div>3. Přijmi, Bože, dary s laskavostí, jež ti církev podává; každý z nás ti srdce s ochotností v službu věrnou oddává. S dary země, tebou stvořenými, jak to Syn tvůj stanovil, s chlebem, vínem naši víru přijmi k obnovení našich sil.</div>
<div class="sloka" id="sloka_4"><div class="kdy">Přijímání</div>4. Abys nestál u zavřených dveří, abys našel ve mně chrám, ze vší síly v tebe, Pane, věřím, duši svou ti otvírám. I své tělo do tvých služeb dávám, s tebou chci žít v jednotě, a jen od tvé lásky očekávám účast v příštím životě.</div>
<div class="sloka" id="sloka_5"><div class="kdy">Závěr</div>5. Dej mi víru horoucí a stálou, svatou žeň tvé oběti, dej mi víru, která pohne skálou, jež mé srdce zpečetí. Dárce štědrých darů nepřeberných, jenž jsi přišel mezi nás, Cesto, Pravdo, Živote svých věrných, s námi buď po všechen čas.</div>

