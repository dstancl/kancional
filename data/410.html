<div id="nazev">Aleluja, církev zpívá</div>
<div id="info">T: J. Hrdlička 1986 &mdash; N: Zd. Pololáník 1986</div>
<div class="sloka" id="sloka_1"><div class="kdy">Vstup</div>1. Aleluja, církev zpívá: Žije, žije, žije Pán! Křísí srdce neduživá, volá: Pokoj vám! Vchází dveřmi zamčenými, ukazuje pět svých ran. Kde jdou dva, on třetí s nimi kráčí nepoznán, aleluja, nepoznán.</div>
<div class="sloka" id="sloka_2"><div class="kdy">Před evangeliem</div>2. Srdce se jim rozhořelo, když jim Písma vykládal, pookřál hned duch i tělo, lehčeji šli dál. Když na cestu stíny padnou, Pane, kéž tě uslyším, duši skleslou, těžkopádnou oživ slovem svým, aleluja, slovem svým!</div>
<div class="sloka" id="sloka_3"><div class="kdy">Obětní průvod</div>3. Nevíte, že hrůzy smrti musel zkusit Boží Syn, aby vešel do své slávy a vy spolu s ním? Ty jdeš naší cestou s námi, i my tvou chcem, Pane, jít. Nezastaví pekla brány svatý Boží lid, aleluja, Boží lid.</div>
<div class="sloka" id="sloka_4"><div class="kdy">Přijímání</div>4. A když došli k cíli cesty, Pán se nechal pozvat dál, poznali ho učedníci, chléb když rozlámal. Mrtvý žije, zcela jistě, je to on, Pán vzkříšený! Přijď i sem a stoluj, Kriste, s námi se všemi, aleluja, se všemi!</div>
<div class="sloka" id="sloka_5"><div class="kdy">Závěr</div>5. Když Pán zmizel, oni vstali a šli hlásat lidem všem: Ježíš žije a je s námi, chval ho celá zem! Dnešní svět o tobě neví, jak tě, Pane, představím? Více než ústy, líp než slovy celým žitím svým, aleluja, žitím svým.</div>

