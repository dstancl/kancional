<div id="nazev">Kde jsi, Jezu, spáso má?</div>
<div id="info">Tx: Božan 1719 &mdash; N~: A. Šlesinger (CVS 1912)</div>
<div id="refren">[: přijď jen k nám, rád tě mám, učiň si v mém srdci chrám. :]</div>
<div class="sloka" id="sloka_1">1. Kde jsi, Jezu, spáso má? K tobě mysl zvedám. Pověz, kde jsi, lásko má? Já tě všude hledám. Bez tebe se srdce souží, jen po tobě stále touží; <span class="refren"></span></div>
<div class="sloka" id="sloka_2">2. Kde ty nejsi, Bože můj, vidím samou žalost, bez tebe, Ježíši můj, není pro mě radost. Tvá vzdálenost duši tíží, stále hledím k tvému kříži; <span class="refren"></span></div>
<div class="sloka" id="sloka_3">3. Vesel se, ó duše má, již tvůj Pán přichází, Ježíš, radost, síla tvá při každé nesnázi. Vítej, nekonečná Kráso, vítej, má jediná Spáso; <span class="refren"></span></div>
<div class="sloka" id="sloka_4">4. Posil víru, naději, k lásce své mě vzbuzuj, ať tě mám rád vroucněji, vždyť jsi Pán a Bůh můj. Na všech cestách této země milostivě shlížej ke mně; <span class="refren"></span></div>
<div class="sloka" id="sloka_5">5. Sešli svého anděla, aby bez ustání duši, tělo chránil zla, vedl mě k pokání, abych nerozhněval tebe, neztratil navěky nebe; <span class="refren"></span></div>
<div class="sloka" id="sloka_6">6. Chraň od hříchu v každý čas, utvrzuj mě v ctnosti. Pane, dej, ať vždy tvůj hlas slyším s ochotností. Uděl mi své požehnání, ať vytrvám do skonání;  <span class="refren"></span></div>
<div class="sloka" id="sloka_7">7. Než v hodině poslední srdce bít ustane, z bídy mé mě pozvedni k důvěře, můj Pane. Vytrhni mě z moci ďábla, aby duše neoslábla; <span class="refren"></span></div>

