<div id="nazev">Ó Maria, Boží Máti</div>
<div id="info">Tx: letáček z pol. 19. stol. &mdash; N ~: Poutní kniha 1893</div>
<div id="refren"> Děkujem ti, Matko milostivá, děkujeme tisíckrát.</div>
<div class="sloka" id="sloka_1">1. Ó Maria, Boží Máti, plná božské milosti, Matkou chcem tě vždycky zváti, zpívat tobě s radostí. Dalo samo nebe za Matku nám tebe.<span class="refren"></span></div>
<div class="sloka" id="sloka_2">2. Blažen, kdo zná lásku tvoji, kdo tě jako Matku ctí. U tebe se jistě zhojí srdce plné bolesti. Kdo se k tobě vine, nikdy nezahyne.<span class="refren"></span></div>
<div class="sloka" id="sloka_3">3. Kdyby tebe, Boží Matky, kdyby tebe nebylo, bylo by své věčné statky člověčenstvo ztratilo. Proto ctíme tebe jako bránu nebe.<span class="refren"></span></div>
<div class="sloka" id="sloka_4">4. Jsi-li v světě opuštěný, k Marii se utíkej, přednes jí své utrpení, o přímluvu požádej. Ve svém dobrodiní lehčím kříž tvůj činí.<span class="refren"></span></div>
<div class="sloka" id="sloka_5">5. Připomeň si, kolik zlého svatá Matka zkusila. Pro spasení lidu svého bolest snášet musila. Nikdy nereptala, tak nám příklad dala.<span class="refren"></span></div>
<div class="sloka" id="sloka_6">6. Marii ať opěvuje po všem světě každý tvor, jak ji v nebi oslavuje andělů a svatých sbor. Kéž ti smíme, Máti, úctu písní vzdáti.<span class="refren"></span></div>
