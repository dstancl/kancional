<div id="nazev">Chtíc, aby spal</div>
<div id="info">TxN: Michna 1647</div>
<div class="sloka" id="sloka_1">1. Chtíc, aby spal, tak zpívala Synáčkovi Matka, jež ponocovala, miláčkovi: Spi, nebes dítě milostné, Pán jsi a Bůh, pěje ti v lásce celý ráj, pozemský luh.</div>
<div class="sloka" id="sloka_2">2. Tobě jsem lůžko usltala, Spasiteli, k chvále tvé tvory svolala, Stvořiteli! Zasvitl z nebe hvězdy jas v jesličky tvé, národy všechny světlem svým k Betlému zve.</div>
<div class="sloka" id="sloka_3">3. Dřímej, to matky žádost je, holubičko, v tobě se duše raduje, ó perličko! Nebesa chválu pějí tvou, slávu a čest, velebí tebe každý tvor, tisíce hvězd.</div>
<div class="sloka" id="sloka_4">4. Ó lilie, ó fialko, ó růže má, dřímej, má sladká útěcho, zahrádko má! Labuti má a loutno má, slavíčku můj, dřímej, má harfo líbezná, Synáčku můj!</div>
<div class="sloka" id="sloka_5">5. Miláčku, spi a zmlkněte, andělové, před Bohem se mnou klekněte, národové! Sestoupil vpravdě Boží Syn na naši zem, přinesl spásu, pokoj svůj národům všem.</div>
