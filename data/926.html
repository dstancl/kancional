<div id="nazev">Zpívejme píseň naděje</div>
<div class="sloka" id="sloka_1">1. Zpívejme píseň naděje bratrům a sestrám plačícím. Ať se vám srdce nechvěje! Těší nás Ježíš, Boží Syn.</div>
<div class="sloka" id="sloka_2">2. On každou ztrátu mění v zisk, i propast hrobu prozáří, on v každé nouzi jde nám vstříc a vrací úsměv do tváří.</div>
<div class="sloka" id="sloka_3">3. Dík, že ti můžem odevzdat člověka, jehož milujem, jen ty mu můžeš život dát a plnost lásky v nebi svém.</div>
<div class="sloka" id="sloka_4">4. Ať božská tvoje dobrota i ve smrti ho občerství, puklý zvon jeho života přetaví ve zvon vítězství.</div>
<div class="sloka" id="sloka_5">5. Pomoz nám, Pane ve smrti řici ti Ano poslední, jež celý život posvětí a nikdy více nedozní.</div>
