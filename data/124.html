<div class="nazev">Jak růže krásná</div>
<div id="info">T~: KSJ 1863 &mdash; N: Šteyer 1683</div>
<div class="sloka" id="sloka_1">1. Jak růže krásná z Jericha, když v ranní rose oddychá, tak Matka Páně na nebi svou krásou Syna velebí, je spanilá.</div>
<div class="sloka" id="sloka_2">2. Z ní přijal Bůh sám tělo své pro rány kříže bolestné; a duši, ďáblem svedenou, z původní vlasti vyhnanou, do ráje zve.</div>
<div class="sloka" id="sloka_3">3. Adamův dluh je zaplacen a člověk nebi navrácen, tím plodem Panny přečisté svět veškeren je zajisté teď přetvořen.</div>
<div class="sloka" id="sloka_4">4. Ó Kriste, tys náš Mesiáš, tys cesta, pravda, život náš. Ty, synu Panny Marie, až srdce naše dobije, rač spasit nás.</div>
