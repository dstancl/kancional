<div id="nazev">V postávné úctě klekáme</div>
<div id="info">TxN: KSJ 1863</div>
<div class="sloka" id="sloka_1"><div class="kdy">Vstup</div>1. V posvátné úctě klekáme před tvůj oltář, Bože náš; prosebným hlasem voláme tam, kde věčné sídlo máš: Odpusť nám, Otče, proviny, přijmi nás opět za syny [: a buď naše věrná stráž! :]</div>
<div class="sloka" id="sloka_2"><div class="kdy">Před evangeliem</div>2. V paprscích světla božského půjdem cestou spasení, zní slovo Boha věčného, svaté víry učení. Kam Boží setba dopadá, úrodu hojnou země dá, [: poušť se v pole promění. :]</div>
<div class="sloka" id="sloka_3"><div class="kdy">Obětní průvod</div>3. Přijmi, náš Pane, s vlídností obětní dar církve své. Hřích odpusť nám svou milostí, dej nám žít k tvé oslavě. Dej, ať moc lásky Kristovy posvětí nás a obnoví [: k větší cti a slávě tvé. :]</div>
<div class="sloka" id="sloka_4"><div class="kdy">Přijímání</div>4. Shlédni, Otče, na své děti, kterým život dal tvůj Syn, lačné nenech hladověti, syť je chlebem nebeským. Dej, ať tělo církve vstřebá všechen život z tvého chleba, [: obnovuj nás Duchem svým. :]</div>
<div class="sloka" id="sloka_5"><div class="kdy">Přijímání</div>5. Ježíš pod způsobou chleba, všechny k svému stolu zve, uzdravuje, padlé zvedá, celý se nám daruje. Potěš duši zarmoucenou, ty, jenž krví drahocennou [: vykoupil jsi věrné své. :]</div>
<div class="sloka" id="sloka_6"><div class="kdy">Závěr</div>6. Bohu díky! Ve tvém jménu půjdem za svým posláním. Pomoz lidu oddanému zůstaň, Kriste stále s ním. Dej nám sloužit tvému dílu, uděl moudrost, radu, sílu [: bratrům, sestrám prosícím. :]</div>
