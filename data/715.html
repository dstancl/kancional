<div id="nazev">Ó srdce Páně, archo naší spásy</div>
<div id="info">T: Vl. Hornof 1919 &mdash; N: V. Říhovský 1919</div>
<div class="sloka" id="sloka_1"><div class="kdy">Vstup</div>1. Ó Srdce Páne, archo naší spásy, hlubino ctností, květe rajské krásy, [: nad světem záříš v slávě vítězné, šťasten, kdo v tobě život nalezne. :]</div>
<div class="sloka" id="sloka_2"><div class="kdy">Vstup</div>2. Ježíši Kriste, nebes věčný Králi, tvou věčnou slávu časné světy chválí; [: v království míru svaté Srdce tvé národy země vlídným hlasem zve. :]</div>
<div class="sloka" id="sloka_3"><div class="kdy">Před evangeliem</div>3. Tvé Srdce zákon lásky světu hlásá, v němžto je život, naše věčná spása; [: v duši ať mocně hlas nám jeho zní, zápalem lásky srdce naplní. :]</div>
<div class="sloka" id="sloka_4"><div class="kdy">Obětní průvod</div>4. Ve strasti mnohé na světě jsi žilo, pro hříchy naše zraněno jsi bylo; [: poslední krůpěj krve vydalo, abys nám hříšným nebe získalo. :]</div>
<div class="sloka" id="sloka_5"><div class="kdy">Obětní průvod</div>5. Zástupy svatých s cherubínů davy plesají Bohu v písni věčné slávy; [: s anděly čest a chválu vzdávejme, hosana Srdci Páně zpívejme. :]</div>
<div class="sloka" id="sloka_6"><div class="kdy">Přijímání</div>6. Klaňme se úctě Kristu, svému Pánu; na zem se snížil z nadehvězdných stanů, [: za naše hříchy v bolu umíral, na oltář kříže Srdce svoje dal. :]</div>
<div class="sloka" id="sloka_7"><div class="kdy">Přijímání</div>7. Vítej nám, Kriste, Spasiteli světa; ze Srdce tvého naděje nám vzkvétá, [: nebeská milost z něho pramení, všem lidem nese pokoj, smíření. :]</div>
<div class="sloka" id="sloka_8"><div class="kdy">Přijímání</div>8. Do Srdce svého skryj nás, božský Pane, ať archou spásy věrným tvým se stane; [: církvi své dopřej mír a svobodu, otčinu chraň a žehnej národu. :]</div>
<div class="sloka" id="sloka_9"><div class="kdy">Závěr</div>9. K večeru až se života den schýlí, ó Srdce Páně, buď nám zdrojem síly; [: k tobě ať blíž se duše přivine, navěky šťastná v tobě spočine. :]</div>

