<div id="nazev">Ty jsi, Pane, v každém chrámě</div>
<div id="info">T: redakce na námět L. Hohoše 1986 &mdash; N: M. Schneider-Trnavský 1936</div>
<div class="sloka" id="sloka_1"><div class="kdy">Vstup</div>1. Ty jsi, Pane, v každém chrámě, mezi námi domov máš, věříme a vyznáváme, že jsi Bůh a bratr náš. Jako ty jsi jedno v Otci, kéž my všichni jedno jsme, sjednoť naše společenství v živém těle církve své.</div>
<div class="sloka" id="sloka_2"><div class="kdy">Před evangeliem</div>2. Nejen chlebem člověk žije, živ nás, Pane, slovem svým; mrtvé křísí, uzdravuje, zjasní v duši každý stín. Chceme vyjít za tvým hlasem, slovo v život uvádět, aby každý tvor byl spasen, celé lidstvo, celý svět.</div>
<div class="sloka" id="sloka_3"><div class="kdy">Obětní průvod</div>3. Láska tvoje do krajnosti rozdává se bratřím svým, vlévá milost za milostí, ruší dluhy starých vin. Co my, hříšní, dát ti smíme? Málo pojme lidská dlaň. Sami sebe nebízíme, všechno naše tvým se staň.</div>
<div class="sloka" id="sloka_4"><div class="kdy">Přijímání</div>4. Při zázračném nasycení utišil jsi lidskýhlad, také my jsme připravení z tvého stolu pokrm brát. Vejdi k nám a dej nám ožít v síle svého života, dej, ať září z dětí Božích radost, láska, jistota.</div>
<div class="sloka" id="sloka_5"><div class="kdy">Přijímání</div>5. V bídě, hladu, umírání strádá tolik bratří tvých! Lhostejnost nám vidět brání tebe trpícího v nich. Proměň naše živoření, plané starosti a spěch v život vzácné, věčné ceny, kterým obnovit chceš svět.</div>
<div class="sloka" id="sloka_6"><div class="kdy">Závěr</div>6. Posílal jsi učedníky, kam jsi toužil přijít sám; přijmi, Ježíši, mé díky, že i já jsem k dílu zván. Nepůjdeme domů sami, tebe smíme bratřím nést. Zůstaň, Pane, stále s námi, buď nám světlem, cestou cest.</div>
