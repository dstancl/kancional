<div id="nazev">Hospodine všemohoucí</div>
<div id="info">TxNx: ČK 1921, podle pramenů 16.&ndash;18. stol.</div>
<div class="sloka" id="sloka_1"><div class="kdy">Vstup</div>Hospodine všemohoucí, Pane milý, přežádoucí, pro své milostrdenství, smiluj se nad námi. Kriste z nebe poslaný, narozený z čísté Panny, milostivě smiluj se nad námi. Duchu Svatý dobrotivý, spásy naší zdroji živý, církvi svaté slíbený, smiluj se nad námi.</div>
<div class="sloka" id="sloka_2"><div class="kdy">Sláva</div>1. Sláva Bohu na nebi, pokoj lidem na zemi. Chválíme a ctíme tě, s klaněním tě slavíme.</div>
<div class="sloka" id="sloka_3"><div class="kdy">Sláva</div>2. Vzdáváme ti s pokorou dík pro velkou slávu tvou. Tobě, Králi nebeský, Bože, Otče všemocný.</div>
<div class="sloka" id="sloka_4"><div class="kdy">Sláva</div>3. Synu jednorozený, Pane, Kriste Ježíši. Beránku, jenž snímáš hřích, nad námi se smiluj již.</div>
<div class="sloka" id="sloka_5"><div class="kdy">Sláva</div>4. Neb ty jediný jsi sám svrchovaný, svatý Pán, Kriste, s Duchem, který je s Bohem Otcem ve slávě.</div>
<div class="sloka" id="sloka_6"><div class="kdy">Před evangeliem</div>1. Zní slovo Boží. Uč nás naslouchat. Je pramen pravdy, moudrosti a síly. Pomoz nám, bychom podle něho žili, v lásce a víře uč nás pevně stát.</div>
<div class="sloka" id="sloka_7"><div class="kdy">Před evangeliem</div>2. Přijď, Duchu Svatý, světlem zažeň stín, ať pochopí má duše, že je zvána opustit sebe, následovat Pána. On sám ji volá hlasem laskavým.</div>
<div class="sloka" id="sloka_8"><div class="kdy">Věřím</div>1. Věřím v Boha jednoho, Otce, Tvůrce nebe, země, viditelných věcí všech a též věcí neviditelných. V Ježíše, který je jednorozený Syn Otce.</div>
<div class="sloka" id="sloka_9"><div class="kdy">Věřím</div>2. Bůh z Boha, jas ze světla, pravý Bůh z pravého Boha. Nestvořený, zrozený, jediné je podstaty s Otcem. On pro nás sestoupil z nebe, k naší věčné spáse.</div>
<div class="sloka" id="sloka_10"><div class="kdy">Věřím</div>3. Skrze Ducha Svatého přijal tělo z čisté Panny, aby se stal člověkem. Ukřižován byl a pak pohřben. Třetí den slavně vstal z hrobu vzkříšen, podle Písma.</div>
<div class="sloka" id="sloka_11"><div class="kdy">Věřím</div>4. Vystoupil na nebesa, sedí Otci po pravici. Znovu přijde, ve slávě, soudit všechny živé i mrtvé a jeho království nebude mít nikdy konec.</div>
<div class="sloka" id="sloka_12"><div class="kdy">Věřím</div>5. Věřím v Ducha Svatého, Pána, dárce žití všeho, z Otce, Syna vychází, uctíván je s Otcem i Synem, v Ducha, jenž promlouval prorockými ústy k lidem.</div>
<div class="sloka" id="sloka_13"><div class="kdy">Věřím</div>6. Věřím v církev obecnou, jednu, svatou, apoštolskou. Vyznávám i jeden křest na odpuštění našich hříchů. Věřím ve vzkříšení, v život budoucího věku.</div>
<div class="sloka" id="sloka_14"><div class="kdy">Obětní průvod</div>1. Přijmi, Otče v nebesích, dary lásky dítek svých, shlédni na ně v milosti z nadehvězdné výsoti.</div>
<div class="sloka" id="sloka_15"><div class="kdy">Obětní průvod</div>2. Touto svatou obětí tebe, Bože, lid tvůj ctí, v službu tvoji horlivou zasvěcuje duši svou.</div>
<div class="sloka" id="sloka_16"><div class="kdy">Obětní průvod</div>3. Všechny práce, starosti, všechny kříže, žalosti, tobě, Otče nejdražší, na oltář zde přináší.</div>
<div class="sloka" id="sloka_17"><div class="kdy">Svatý</div>Svatý, Svatý, Svatý je Pán, Svatý je Pán, Bůh zástupů. Hosana na výsostech. Nebe a s ním též celá zem jsou plné cti a slávy tvé. Hosana na výsostech. Požehnaný, ten který k nám přichází ve jménu Páně. Hosana zní na výsostech.</div>
<div class="sloka" id="sloka_18"><div class="kdy">Beránku</div>1. Beránku Boží, Kriste, rač nám dát srdce čisté, bychom tvou vůli znali, ochotně konali, smiluj se nad námi.</div>
<div class="sloka" id="sloka_19"><div class="kdy">Beránku</div>2. Beránku, Boží Synu, odpusť nám hříšným vinu, v nebi slyš prosbu naši, Ježíši nejdražší, smiluj se nad námi.</div>
<div class="sloka" id="sloka_20"><div class="kdy">Beránku</div>3. Beránku, Ježíši náš, jenž naše viny snímáš, v každé chvíli při nás stůj, daruj nám pokoj svůj, smiluj se nad námi.</div>
<div class="sloka" id="sloka_21"><div class="kdy">Přijímání</div>1. Pojďte, bratři, pojďte spolu, přistupujme ke stolu, láskyplný Bůh se blíží, on spasil svůj lid na kříži.</div>
<div class="sloka" id="sloka_22"><div class="kdy">Přijímání</div>2. Pán se blíží, úctu vzdejme, s anděly mu zapějme; posvěcená, čistá duše uvítej Pána Ježíše.</div>
<div class="sloka" id="sloka_23"><div class="kdy">Přijímání</div>3. Synu Boží požehnaný, chlebe živý nám daný, přijď, ó přijď k nám v této chvíli, Ježíši Kriste přemilý.</div>
<div class="sloka" id="sloka_24"><div class="kdy">Přijímání</div>4. Vítej, Kriste ve svátosti, Spasiteli z věčnosti, chválu ti vzdej nebe i zem, přinášíš spásu lidem všem.</div>
<div class="sloka" id="sloka_25"><div class="kdy">Závěr</div>Ve jménu Páně jděme, Bohu chválu, dík a čest z upřímného svého srdce vzdejme, jeho láska věčná jest.</div>
