<div id="nazev">Ó Maria, útočiště naše</div>
<div id="info">Tx: KSJ 1863 &mdash; Nx: 15. stol. (Franus 1505)</div>
<div class="sloka" id="sloka_1"><div class="kdy">Vstup</div>1. Ó Maria, útočiště naše, anděl Páně tebe pozdravil: Panno, z Ducha počneš Mesiáše, aby z lidstva těžké viny smyl. Uslyš, Matko, naše vroucné zpěvy, přimlouvej se za nás, děti Evy, ať nám Syn tvůj, divem zplozený, otevře ráj hříchem ztracený.</div>
<div class="sloka" id="sloka_2"><div class="kdy">Před evangeliem</div>2. Mudrci se zbožně, Matko blahá, poklonili tvému Ditěti; moudří posud jeho slova drahá ukládají věrně v pěmti. Oblohy a země krása zhyne, slovo tvého Syna nepomine; pros, ať světlo jeho učení na cestu nám svítí k spasení.</div>
<div class="sloka" id="sloka_3"><div class="kdy">Obětní průvod</div>3. Když jsi chrámě svoje nemluvňátko Simeonu v lokty vkládala, tehdy jsi též, přeblažená Matko, sebe Pánu v oběť dávala. S tebou chceme Bohu v oběť nésti svoje síly, snahy a bolesti, chceme vždy jen Krista milovat, jemu stále žít a umírat.</div>
<div class="sloka" id="sloka_4"><div class="kdy">Obětní průvod</div>4. V chrám jsi vedla Syna, zbožná Panno, aby v domě Otce přebýval, rozjímal, co v Písmech svatých psáno, hořel ohněm modliteb a chval. I nás nyní přiveď k Synu svému, z čisté lásky pro nás vtělenému, ať se jemu zasvěcený chrám stane milým domovem i nám.</div>
<div class="sloka" id="sloka_5"><div class="kdy">Přijímání</div>5. Syn tvůj milý ve smrtelném boji tobě Jana za ochránce dal, nám pak všem své tělo a krev svoji na památku muk svých odevzdal. Ó náš Jezu Kriste, hřeby spjatý, nejsme hodni jísti pokrm svatý; řekni však jen slovo jediné a náš hřích a neduh pomine.</div>
<div class="sloka" id="sloka_6"><div class="kdy">Závěr</div>6. Když pak Syn tvůj zvolal: Dokonáno! v těžkých mukách, v hrozném trápení, útěchu jsi měla, svatá Panno, že tak získal lidstvu spasení. Vypros nám, ať v dobru prospívám,e pozemskou pouť šťastně dokonáme, aby nám dal Syn tvůj na trůnu s tebou věčné slávy korunu.</div>
