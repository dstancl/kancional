<div id="nazev">Ejhle, oltář</div>
<div id="info">T ~: J. Soukpop 1860/67 &mdash; N ~: P. Křížkovský 1863</div>
<div class="sloka" id="sloka_1"><div class="kdy">Vstup</div>1. Ejhle, oltář Hospodinův září, přesvatá nám oběť nastává, kterou po tisíc let s jasnou tváří otčina den ze dne konává. Za příkladem dávným se to děje svatých Cyrila a Metoděje, kteří rozkaz Kristův plnili, paměť smrti jeho slavili.</div>
<div class="sloka" id="sloka_2"><div class="kdy">Vstup</div>2. Sláva, sláva na výsostech Bohu, nad Betlémem pěli andělé; a ten zpěv se podnes nad oblohu k nebes Pánu vznáší vesele. Nechať jen se věčně věků vzdává Králi králů po všem světě sláva, kterou předkům našim věstili apoštolé naši přemilí.</div>
<div class="sloka" id="sloka_3"><div class="kdy">Před evangeliem</div>3. Zaznělo nám slovo pravdy věčné ústy Soluňanů před věky, dodnes v lahodě zní nekonečné a svět zaznívá jím daleký: Přinesli nám oni Písmo svaté, bychom ze studnice této zlaté moudrost nebes povždy vážili, Bohu sloužiti se snažili.</div>
<div class="sloka" id="sloka_4"><div class="kdy">Obětní průvod</div>4. Přijmi, Otče, oběť nekrvavou, kterou při večeři poslední slavil Syn tvůj s myslí přelaskavou: Přívětivě na nás pohlédni, jak jsi vlídně k Velehradu hleděl a svou milost lidu připověděl, když se na Moravě slavila první oběť tobě přemilá.</div>
<div class="sloka" id="sloka_5"><div class="kdy">Obětní průvod</div>5. Svatý, Svatý, Svatý Hospodine, slávy tvé jsou plná nebesa, láska tvoje všemu tvoru kyne, ať svět celý tobě zaplesá! Sestup, Kriste, přezázračně dolů, ať se toě pokloníme spolu s celou vlastí, s celým národem, s otci Cyrilem a Metodem.</div>
<div class="sloka" id="sloka_6"><div class="kdy">Přijímání</div>6. Otevřela se již nebes brána, slovo zázračné kněz vyslovil; vítej, duše, vítej Krista Pána, jenž se v způsob chleba, vína skryl. Občerství tě krví svou a tělem, spojíš se dnes se svým Spasitelem, jenž svůj drahý život za tě dal a tě k sobě Soluňany zval.</div>
<div class="sloka" id="sloka_7"><div class="kdy">Přijímání</div>7. Vítej, Kriste, vítej, Chlebe živý, Beránku, tys hříchy světa sňal; pohleď, jak jsme tebe žádostiví, všechny jsi nás k sobě povolal. A my hříchem ztratili jsme nebe, kéž je zase najdem skrze tebe přímluvami apoštolů tvých, věrozvěstů našich slovanských.</div>
<div class="sloka" id="sloka_8"><div class="kdy">Přijímání</div>8. Nechť tvůj oltář nikdy neuhasne v našich zbožných vlastech slovanských, nechť se denně k báni nebes jasné vznáší oběť z chrámů křesťanských, která tisíc let již stále plane, oslavuje tebe, věčný Pane, posvěcuje srdce národa, čeleď Cyrila a Metoda.</div>
<div class="sloka" id="sloka_9"><div class="kdy">Závěr</div>9. Vyslyš, Pane, vyslyš prosbu vřelou, kterou k tvému trůnu skládáme: Požehnej vlast, žehnej církev celou, zůstaň s námi, zbožně žádáme. Provázej nás na vezdejší pouti, nedej svému lidu zahynouti, pro zásluhy ze své oběti vylej milost na své na děti.</div>
