<div id="nazev">Jak červánky ohlašují ráno</div>
<div id="info">T: V. Renč 1967 &mdash; N: Zd. Pololáník 1967</div>
<div class="sloka" id="sloka_1">1. Jak červánky ohlašují ráno, než ozáří slunce boží svět, zrozená jsi lidu, svatá Anno, aby směl den spásy uvidět. Nad námi se nakloň, strome palmový, požehnaná matko Matky Kristovy.</div>
<div class="sloka" id="sloka_2">2. Po řadu let vzývala jsi Pána, by život tvůj plodem požehnal. V pravý čas ti jeho milost dána: zrodit Růži, z níž se zrodí Král. Důvěřovat v Pána kéž jsme hotovi, to nám vypros, matko Matky Kristovy.</div>
<div class="sloka" id="sloka_3">3. Jak Maria, slunce tvého stáří, se moudrou tvou rukou dala vést, i nám pokoj tvého srdce září do bludiště našich lidských cest. Ochraň naše děti, naše domovy, oslavená matko Matky Kristovy.</div>
<div class="sloka" id="sloka_4">4. Ty laskavá služebnice Boží, jež ve stratech nám jsi posilou, v tobě staří, opuštění, choří mají mocnou přítelkyni svou. Až den smrti přijde z vůle Otcovy, veď nás k Bohu, matko Matky Kristovy.</div>
