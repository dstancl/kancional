<div id="nazev">Svatým bratřím chvály znějí</div>
<div id="info">T: redakce 1986 &mdash; N: Zd. Pololáník 1986</div>
<div class="sloka" id="sloka_1">1. Svatým bratřím chvály znějí, Cyrilu a Metoději. Naši zemi úhor spící, promění-li ve vinici. Tam, kde člověk Bohem hoří, nový řád Duch Svatý tvoří. Vzdělávejte dál a zas církev, národ, celou vlast.</div>
<div class="sloka" id="sloka_2">2. Sestro mocná přímluvami, svatá Ludmilo, buď s námi! Zní hlas, volá výzvu nese dovšech věků: Proměňte se! Ty jsi prošla křtem té změny, ne však národ zaslepený. Dnes a v každém století, zraje plod tvé oběti.</div>
<div class="sloka" id="sloka_3">3. Svatý Václave, náš kníže, rozmnožil jsi slávu kříže. Nejsilnější pán a vládce je ten, kdo je silný v lásce. Tisíc let už tvoje vláda tvářnost našich dějin spřádá. Dej i nám, ať s Ježíšem na život a na smrt jdem.</div>
<div class="sloka" id="sloka_4">4. Pastýř věrný v službách Otce, biskup Vojtěch, zná své ovce. Vlastním lidem zapuzený, ohněm zkoušek vytříbený, učí nás, jak s křížem dojít, všechno snést i krev svou prolít. Vede národ znavený k jedinému Prameni.</div>
<div class="sloka" id="sloka_5">5. Z našich světců Prokop prvý Krista neoslavil krví. V hloubi lesů u Sázavy objevuje poklad pravý. Boží pramen v tichu prýští, hasí žízeň v dobách příštích. Za dědictví bohaté díky, svatý opate.</div>
<div class="sloka" id="sloka_6">6. Zdislavo, ty paní chudých, květe vzrostlý z naší půdy, ženo soucitná a zbožná, kéž tvou pomoc národ pozná. Uč nás slyšet v každém bližním Kristův hlas, jenž volá: Žízním! Pomoz matkám, manželkám stavět z rodin živý chrám.</div>
<div class="sloka" id="sloka_7">7. Dík a prosba stále živá sestru Anežku dnes vzává. Perla královského rodu rozhodla se pro chudobu. U Vltavy klášter staví, službou chudým Krista slaví. Cesou smíru, pokoje se svým lidem putuje.</div>
<div class="sloka" id="sloka_8">8. Svatá Hedviko, buď zdráva, památka tvá nepřestává. Kněžnou jsi i kajícnicí, manželkou i řeholnicí. Hříchy doby, v níž jsi žila, tvoje víra převážila. I dnes v církvi pomoz všem uznat vzácný podíl žen.</div>
<div class="sloka" id="sloka_9">9. Ježíš mezi apoštoly bratrů dvojice si volí. S Vojtěchem, svým bratrem svatým, spěchá k pohanům i Radim. Žije dílo Gorazdovo i svědectví Hroznatovo. Jim a bezejmenným všem s celou církví děkujem.</div>
<div class="sloka" id="sloka_10">10. Otče hodný vděčné úcty, svatý Jene Nepomucký! Kněžské srdce, v Bohu stálá, nepodlehne zvůli krále. Muka tvého umírání Ježíš mění v požehnání. Kéž i dnešní bratři tví najdou sílu k hrdinství.</div>
<div class="sloka" id="sloka_11">11. Díky Janu Sarkandrovi za svědectví pasné krví. V dobách zmatků, tmy a svárů obstál strážce Božích darů. Vypros kněžím, otče Jene, srdce pevné, nezlomené, které bolest ani strach neochromí ve zkouškách.</div>
<div class="sloka" id="sloka_12">12. Vděčně chválí církev celá Klementa Hofbauera. Dodnes žehná, prosí, tvoří světoběžník v službě Boží. Duším, jež se v hříchu ztrácí, zpovědník zas život vrací. Uč nás dávat víc než brát, celý národ Kristu vrať!</div>
<div class="sloka" id="sloka_13">13. Celý svět je Božím polem, Pán chce všechny za svým stolem, horstva ani oceány setbě Slova nezabrání. Z Čech do Ameriky míří muž, jenž výzvy Boží šíří. Ovoce tvé zůstane, svatý Jene Neumanne.</div>
<div class="sloka" id="sloka_14">14. Světce Klimenta též ctíme, papeže z dob rané církve, jehož úctu v našem kraji staletí nám předávají. Ježíš přátelům svým věří, klíče od nebe jim svěří. Kliment za časů, kdy žil, život za ně položil.</div>
<div class="sloka" id="sloka_15">15. Svatý Víte, mladý svěku, známý rodům dávných předků, cizí je tvůj kraj i doba, neznámá je tvá podoba. Přesto v Kristu, živém kmeni, důvěrně jsem sjednoceni. Svěrujem tvé ochraně mládež v našem národě.</div>
<div class="sloka" id="sloka_16">16. Svatý Norbert dnes jak kdysi ducha smíru v církvi křísí. Slovy, činy oznamuje, že jen Ježíš sjednocuje. Z mnoha zrn se chleba stává, z mnoha bratří církev pravá. Kéž jsme kvasem jako ty smíru, lásky, jednoty.</div>
