<div id="nazev">Jezu Kriste, štědrý kněže</div>
<div id="info">Jedna z nejstarších českých duchovních písní, patrně z 13. stol. &mdash; Tx: NUK XVII F 30 z 2. pol. 14. stol. &mdash; N: Jistebnický kancionál 1420</div>
<div class="sloka" id="sloka_1">1. Jezu Kriste, štědrý kněže, s Otcem, Duchem jeden Bože, tvoje štědrost naše zboží. Kyrieleison.</div>
<div class="sloka" id="sloka_2">2. Ty jsi nyní zde před námi; pro své muky, svaté rány smiluj se, Tvůrce, nad námi. Kyrieleison.</div>
<div class="sloka" id="sloka_3">3. Ty jsi prolil svou krev pro nás, z věčné smrti vykoupil nás, odpustiž nám naše viny. Kyrieleison.</div>
<div class="sloka" id="sloka_4">4. Andělé jdou zpívajíce, Tvůrci v slávě klekajíce, chválu jemu vzdávajíce. Kyrieleison.</div>
<div class="sloka" id="sloka_5">5. Svatá Maří, Boží Máti, ty nám račiž pomáhati: dej nám svého syna znáti. Kyrieleison.</div>
<div class="sloka" id="sloka_6">6. Volej každý k Hospodinu, ať odpustí naši vinu a dá nám v ráji odměnu. Kyrieleison.</div>
<div class="sloka" id="sloka_7">7. Otče, Synu, Duchu Svatý, nedej našim duším ztráty, naplň námi kůr nebeský. Kyrieleison.</div>
<div class="sloka" id="sloka_8">8. Půjdem, půjdem, Bůh před námi, bychom byli Tvůrci známí, ať se smiluje nad námi. Kyrieleison.</div>

