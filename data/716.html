<div id="nazev">Pojďte uctít poklonou</div>
<div id="info">Tx: Písně ... k pobožnosti 1789 &mdash; N~: z Prahy 1783</div>
<div class="sloka" id="sloka_1">1. Pojďte uctít poklonou svátost Těla velebnou, ať k ní láskou nevýslovnou čisté duše lnou.</div>
<div class="sloka" id="sloka_2">2. Budiž od nás pozdraven, z celé duše veleben, Ježíši, jenž ve svátosti zde jsi přítomen.</div>
<div class="sloka" id="sloka_3">3. Pane, chlebem nebeským, krví svou a tělem svým, posilni nás na té pouti krajem pozemským.</div>
<div class="sloka" id="sloka_4">4. Nade všechno veleben buď Bůh v Trojici jeden, Otec a Syn i Duch Svatý navěky, amen.</div>

