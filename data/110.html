<div id="nazev">Prolom, Pane, nebesa</div>
<div class="sloka" id="sloka_1">Prolom, Pane, nebesa a sestup na zemi v život přečisté Marie Panny! Otcové svatí z noci temnot volali tak bez přestání. I my živí zde na zemi volejme: V srdce naše ať vstoupí, svou milostí v nás přebývati ráčí. Rosa milosti Boží rač skanouti z nebe a nás, zemský lid, k tomu schopné učiniti, ať můžem božská dobrodiní vděčně přijmouti. Sláva Otci i Synu i Duchu Svatému, jako byla na počátku, i nyní i vždycky a na věky věků. Amen.</div>
