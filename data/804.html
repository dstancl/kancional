<div id="nazev">K nebesům dnes zaleť písni</div>
<div id="info">Tx: J. Miklik (+ 1974) &mdash; N~: Vl. Juráš 1916</div>
<div id="refren"> Maria, ó Matičko, Krista Pána rodičko, ustavičná pomoc tvá útěchu nám podává.</div>
<div class="sloka" id="sloka_1">1. K nebesům dnes zaleť písni tam, kde sídlí Matka tvá, vypověz jí, co tě tísní, potěší tě Maria. Ještě nikdy neslýcháno, že kdo od ní opuštěn; pros, i tobě bude dáno, budeš jistě potěšen.<span class="refren"></span></div>
<div class="sloka" id="sloka_2">2. Jediný Syn tvůj než skonal na Golgotě bolestné, k tobě, Matko, z kříže volal: Hle, syn tvůj, hle dítky tvé! Naplň přání Syna svého, které vložil v ruku tvou, chraň své dítky všeho zlého, buď nám Matkou pomocnou.<span class="refren"></span></div>
<div class="sloka" id="sloka_3">3. Nedej, bychom zvyku zlého okovům se poddali, nedej, bychom Syna tvého znovu ukřižovali. Když nás k hříchu zlý duch svádí, chraň nás, Matko, žádáme, ať se zapřít chceme rádi, k tobě, Panno, voláme.<span class="refren"></span></div>
<div class="sloka" id="sloka_4">4. Když nás bída, nouze svírá, k nebesům veď pohled náš, ať nás sílí pevná víra, že nám vždycky pomáháš. Vzdaluj od nás žal a tíseň, duši naplň nadšením, ať ti pějem vděčnou píseň, až se sejdem s Kristem tvým.<span class="refren"></span></div>
<div class="sloka" id="sloka_5">5. Dej, ať v domech našich vzkvétá pravá láska, pravá ctnost, ať mír domku z Nazareta je v nich stálý, milý host. Z vůle Boží vrať nás všechny křesťanskému životu, otcům, matkám moudrost vdechni, dětem uchraň čistotu.<span class="refren"></span></div>
<div class="sloka" id="sloka_6">6. Poslední den až se schýlí, soudcem bude nám Syn tvůj; Maria, v té vážné chvíli duši naši opatruj. Neopouštěj dítky svoje v tomto kroku rozhodném, až se skončí všechny boje, ať u tebe spočinem.<span class="refren"></span></div>
<div class="sloka" id="sloka_7">7. Proto v každém utrpení k tobě, Matko, chvátáme; ve své nouzi každodenní za ochranu žádáme. Jsi-li s námi, zvítězíme nad nepřátel přemocí, když tě Matkou zváti smíme ustavičné pomoci.<span class="refren"></span></div>
