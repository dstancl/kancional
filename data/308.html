<div id="nazev">Křesťanská duše</div>
<div id="info">T~: letáček z r. 1827 (Oltář 1905) &mdash; N: Šteyer 1683</div>
<div class="sloka" id="sloka_1">1. Křesťanská duše, k Pánu se dívej, o jeho lásce živě rozjímej: Aby tě vykoupil, smrt těžkou podstoupil, když pro tebe přišel z nebe.</div>
<div class="sloka" id="sloka_2">2. Uvaž tu lásku Ježíše Krista: V paměť své smrti hostinu chystá; dříve než dokonal, z nebe nám pokrm dal těla svého tajemného.</div>
<div class="sloka" id="sloka_3">3. V předvečer smrti za tebe prosí, krůpěje krve skráně mu rosí; zrádce, hle, blíží se, líbá tvář Ježíše, Mistra svého nevinného.</div>
<div class="sloka" id="sloka_4">4. Když Pán přichází k svatému městu, před sebou vidí křížovou cestu; všemocný Stvořitel, národů učitel, k naší spáse vydává se.</div>
<div class="sloka" id="sloka_5">5. Bolestné muky Spasitel tichý pokorně přijal za naše hříchy; odsouzen k smri jde, v nebi jenž kraluje, roven Otci slávou, mocí.</div>
<div class="sloka" id="sloka_6">6. Za lid svůj hříšný Beránek Boží na hlavě nese korunu z hloží. Oběť tu rozjímej, Ježíši vděčně dej srdce celé v lásce vřelé.</div>
<div class="sloka" id="sloka_7">7. Zástup se rouhá božskému Pánu, on tiše snáší posměcha hanu; na smrt jde Boží Syn, ten, jehož cherubín v nebi zdraví písní slávy.</div>
<div class="sloka" id="sloka_8">8. Ejhle, již Kristus v bolestné muce rozepjal na kříž zraněné ruce. Pozvedni oči své, k sobě tě vlídně zve v smrti chvíli Ježíš milý.</div>
<div class="sloka" id="sloka_9">9. Vznešený vládce nebeské říše dotrpěl za nás na kříži tiše. Ze smrti slavně vstal, z nás tíži hříchu sňal, Spasitel náš, Pán a Bůh náš.</div>
<div class="sloka" id="sloka_10">10. Jak jen ti díky, Pane, mám vzdáti? Ze hříchů chci se upřímně káti; já krev tvou nezradím, k tobě se navrátím, k Otci svému nebeskému.</div>
