<div id="nazev">Náš Spasitel zvěstovaný</div>
<div id="info">T~: V. Bradáč 1863 &mdash; N: L. Koželuh (+ 1818; KSJ 1863 ~ Holain 1883)</div>
<div class="sloka" id="sloka_1"><div class="kdy">Vstup</div>1. Náš Spasitel zvěstovaný kříž si zvolil za podíl, z lůna svaté, čisté Panny v Betlémě se narodil. Vítej, vítej v prosté chýši, králi světů všech i říší, k tobě chcem své srdce vznést, ať v něm není klam a lest.</div>
<div class="sloka" id="sloka_2"><div class="kdy">Před evangeliem</div>2. Slovo Páně bude zníti k západu i k východu, světlo jeho lásky svítí do tmy v srdcích národů. Slunce zhasne, země zhyne, slovo Boží nepomine, duše k spáse v každý čas bude volat jeho hlas.</div>
<div class="sloka" id="sloka_3"><div class="kdy">Obětní průvod</div>3. Spějme tedy ku Betlému poklonit se Dítěti, nesme Bohu vtělenému čistou mysl k oběti. Srdce jen ať k tobě plane, tobě ať se koří, Pane, odevzdá se na oltář, v sebe vtiskne tvoji tvář.</div>
<div class="sloka" id="sloka_4"><div class="kdy">Přijímání</div>4. Beránku, jenž snímáš hříchy, nejmilejší Ježíši, srdcem pokorný a tichý, spas ty, kdo tě neslyší. Vždyť i oni trpí tady, jejich duše hynou hlady. Vrhni světlo v temnotu, ukaž cestu k životu.</div>
<div class="sloka" id="sloka_5"><div class="kdy">Přijímání</div>5. Svaté Dítě, k tobě letí duše ze své samoty, ty ji voláš do objetí přetajemné jednoty. Bez tebe jsem osamělý, tebou v jedno spojen celý v míru, v lásce se všemi na nebi i na zemi.</div>
<div class="sloka" id="sloka_6"><div class="kdy">Závěr</div>6. Kéž ti oběť přinesená, Otče, slouží k smíření. Splacená je velká cena za nás hříšných spasení. Ty, kdo láskou k tobě žijí, přes Betlém a Kalvárii veď v poslední hodině ke své svaté rodině.</div>
