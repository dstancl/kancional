<div id="nazev">Chválu vzdejme, ó křesťané</div>
<div id="info">Tx: letáček z r. 1858 &mdash; N: F. Pátek (+ 1891) a R. Bauer</div>
<div id="refren">Maria, Maria, denice vítězná, Maria, Maria, lilie líbezná, oroduj za nás, Matko, v každý čas, Královno nadhvězdná.</div>
<div class="sloka" id="sloka_1">1. Chválu vzdejme, ó křesťané, nejsvětější Matce Páně, pějme vroucně nebes Kněžně, vzývejme ji všichni něžně. <span class="refren"></span></div>
<div class="sloka" id="sloka_2">2. Panno slavná, Panno svatá, bez poskvrny jsi počatá; květe rajské líbeznosti, kdo by vychválil tě dosti? <span class="refren"></span></div>
<div class="sloka" id="sloka_3">3. Tak jsi byla nebi milá, žs nám Boha porodila; pravá matko Pána Krista, zůstala jsi panna čistá. <span class="refren"></span></div>
<div class="sloka" id="sloka_4">4. V lůně tvém Bůh odpočíval, na tvých prsou tiše dlíval. Která matka tebe předčí, které matky syn je větší? <span class="refren"></span></div>
<div class="sloka" id="sloka_5">5. Ty jsi Panna nejmoudřejší, večkeré cti nejhodnější, tebe nelze vychváliti, tvoji slávu rozmnožiti. <span class="refren"></span></div>
<div class="sloka" id="sloka_6">6. Panno věrná, dobrotivá, s důvěrou tě hříšník vzývá; zrcadlem jsi spravedlivých, vzorem duší v Bohu živých. <span class="refren"></span></div>
<div class="sloka" id="sloka_7">7. Ty jsi radost našich duší, v tobě krásu ráje tuší; ty jsi pramen nábožnosti, ty jsi studnice všech ctností. <span class="refren"></span></div>
<div class="sloka" id="sloka_8">8. Ty jsi naše k nebi brána, archa úmluvy nám daná, hvězda jitřní, jež nám svítí za bouřlivé plavby žití. <span class="refren"></span></div>
<div class="sloka" id="sloka_9">9. Ty nemocné uzdravuješ, za hříšníky oroduješ, útěchou jsi pro plačící, všech křesťanů pomocnicí. <span class="refren"></span></div>
<div class="sloka" id="sloka_10">10. Vyvýšená nad anděly, nad všech svatých zástup skvělý, Krulovn jsi tvorstva všeho, dlíš u Boha všemocného. <span class="refren"></span></div>
<div class="sloka" id="sloka_11">11. Nedej, Matko, zahynouti dětem na vezdejší pouti a dej lidu prosícímu šťastně dojít k tvému Synu. <span class="refren"></span></div>
