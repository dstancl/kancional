<div id="nazev">Velebí má duše</div>
<div id="info">T: parafráze chvalozpěvu Magnificat &mdash; N: 16. stol.</div>
<div class="sloka" id="sloka_1">1. Velebí má duše s jásotem, radostí Pána věčné spásy, který dnes z výsosti pohlédl k své dívce pokorného srdce v lásce a milosti.</div>
<div class="sloka" id="sloka_2">2. Již od této chvíle zástupy národů v neustálé chvále po světa obvodu slaviti mě budou, dívku Páně chudou, v radostném závodu.</div>
<div class="sloka" id="sloka_3">3. Veliké mi věci Hospodin učinil, Pán můj nejvýš svatý ve mně si zalíbil. Duši bohabojné dary nebes hojné od věků připravil.</div>
<div class="sloka" id="sloka_4">4. Ramenem své moci on pyšné rozptýlil, sesadil i mocné, pokorné povýšil. Sytí všechny lačné, bohaté a pyšné s prázdnou pryč propustil.</div>
<div class="sloka" id="sloka_5">5. V lásce své se ujal národa svatého, pamětliv je slibu praotcům daného, že z Judova rodu přijde spása lidu od Boha věčného.</div>
