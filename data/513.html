<div id="nazev">Hleď, mocný Hospodine</div>
<div id="info">Tx N~: 17. stol.</div>
<div class="sloka" id="sloka_1"><div class="kdy">Vstup</div>1. Hleď, mocný Hospodine, k nám z věčných nebes hor, již oltář jasný kyne a zbožný pěje sbor; ó kéž se v této době proud slzí vyroní a obrátí nás k tobě, nám tebe nakloní.</div>
<div class="sloka" id="sloka_2"><div class="kdy">Vstup</div>2. Jak veliký jsi, Pane, jak slavné jméno tvé! Tvůj dech vším světem vane, vše řídíš v moci své. Ó budiž tobě vzdána čest, chvála navěky! Tys věčná spásy brána, zní vesmír daleký.</div>
<div class="sloka" id="sloka_3"><div class="kdy">Před evangeliem</div>3. Své církvi pravdy slova jsi svěřil bezpečně, v nich ona spásu chová všem těm, kdo věří v ně; vždyť jenom svatá víra, ač svět jí pohrdá, zdroj štěstí otevírá, lék choré duši dá.</div>
<div class="sloka" id="sloka_4"><div class="kdy">Obětní průvod</div>4. Co, Pane, tobě dáme v dar za hřích spáchaný? Co nejdražšího máme, je Syn tvůj seslaný. Buď pro smrt tvého Syna kajícím hříšníkům dnes odpuštěna vina a trest nám viníkům.</div>
<div class="sloka" id="sloka_5"><div class="kdy">Přijímání</div>5. Hle, z nebe k nám sestoupil Syn Boží na oltář, svou krví nás vykoupil, k nám sklání božskou tvář; chce býti naším hostem, svá srdce chystejme a zasvěťme je ctnostem, Přijď, Pane! volejme.</div>
<div class="sloka" id="sloka_6"><div class="kdy">Přijímání</div>6. Ó vítej, Pane Kriste, již tebe objímám, stvoř ve mně srdce čisté, ať v dobru prospívám. Sil mě svou krví, tělem, ať víru zachovám a s ďáblem nepřítelem v boj vítězný se dám.</div>
<div class="sloka" id="sloka_7"><div class="kdy">Závěr</div>7. Již oběť Ježíšova se vznesla k výšinám a z nebe milost nová se hojně snáší k nám. Nuž spějme k povolání, kam Bůh nám pokyne, ať nás pak po skonání mzda věčná nemine.</div>
