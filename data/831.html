<div id="nazev">V zemi věrných Čechů</div>
<div id="info">T: Vl. Hornof 1918 &mdash; N: Fr. Suchý 1918</div>
<div class="sloka" id="sloka_1"><div class="kdy">Vstup</div>1. V zemi věrných Čechů radostný den svítá, štěstím nebe plesá jitra svatá zář, zpěvem velebným jej národ celý vítá, bílé květy lásky klade na oltář. Kyrie, eleison, smiluj se, ó Pane, v milosti a lásce shlédni na svůj lid, žehnej národu a vlasti milované, hojnost zemi dej a míru svatý klid.</div>
<div class="sloka" id="sloka_2"><div class="kdy">Před evangeliem</div>2. Slova Páně hlásal životem svým celým, apoštolem víry vlasti naší byl, Boha miloval i lid svůj srdcem vřelým, příkaz lásky Páně skutkem naplnil. Za své vrahy prosil v posledním svém vzdechu: Bůh ti odpusť, bratře! šeptal jeho ret. Nikdy nezahyne plémě věrných Čechů, dokud bratr bude bratru odpouštět.</div>
<div class="sloka" id="sloka_3"><div class="kdy">Obětní průvod</div>3. Tobě, Bože věčný, oběť chleba, vína láska lidu v úctě klade na oltář; proměň dary čisté v tělo a krev Syna, který slovem pravdy změil země tvář. Posvěť duši naši, Pane Jezu Kriste, jenž se Otci svému za dar podáváš, bychom tobě nesli v oběť srdce čisté, jako Václav svatý, zbožný kníže náš.</div>
<div class="sloka" id="sloka_4"><div class="kdy">Přijímání</div>4. Klaním se tobě, Bože náš a Pane, pod způsobou chleba, vína tajemnou; víra duši sílí,láska v srdci plane, naděj život vlévá v duši zemdlenou. S naším vojevodou v úctě poklekáme, víra jeho pevná plní naši hruď, tebe ve svátosti, Pane, vyznáváme, s námi, Jezu Krite, Bože skrytý, buď.</div>
<div class="sloka" id="sloka_5"><div class="kdy">Přijímání</div>5. Beránku náš Boží, Pane Jezu Kriste, milost tvoje září v nebes věčný stan, v pokoře se blíží k tobě duše čisté, život dáváš tomu, kým jsi milován. V dvorstvu nebes jasném dědic české země v náruč tvoji sladkou národ celý zve; pevně státi bude zbožné jeho plémě, v lásce věrné střežíc poklad víry své.</div>
<div class="sloka" id="sloka_6"><div class="kdy">Závěr</div>6. Žehnals, Pane, otcům milosti své květem, odíval jsi štědře práce jejich plod. Z lůna slávy věčné shlédni k jejich dětem, žehnej slovem spásy Čechů věrný rod. Přijď, ó Jezu Kriste, spáso světa všeho, duším světlo víry, srdcím lásku dej, sešli pomoc svoji z trůnu nebeského, českou zmi chraň a lidu požehnej.</div>
