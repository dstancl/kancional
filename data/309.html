<div id="nazev">Ó Kriste, v tichý postní den</div>
<div id="info">Tx N~: Šteyer 1683</div>
<div class="sloka" id="sloka_1"><div class="kdy">Vstup</div>1. Ó Kriste, v tichý postní den buď od nás od všech pozdraven, za to, že jsi pro lidstva hřích na ramena kříž vzal a nijak neváhal vydat se na smrt potupnou.</div>
<div class="sloka" id="sloka_2"><div class="kdy">Před evangeliem</div>2. Svá srdce připravujeme a s úctou přistupujeme k posvátnému slova stolu. Neodmítej, Pane, syny marnotratné, přijmi nás jako hosty své.</div>
<div class="sloka" id="sloka_3"><div class="kdy">Obětní průvod</div>3. Dar chleba a vína přijmi a shlédni, Pane náš vlídný, na pokání, s nímž přichází k oltáři teď tvůj lid. Rač, Pane, odpustit, čím jsme tvou lásku zranili.</div>
<div class="sloka" id="sloka_4"><div class="kdy">Obětní průvod</div>4. I z nehodných úst chválu svou rač přijmout, Pane, pokornou. Nezamítej, neodsuzuj ty, kteří písní svou tvou lásku otcovskou vzávají a skromně slaví.</div>
<div class="sloka" id="sloka_5"><div class="kdy">Přijímání</div>5. Nechť svatá tvoje tajemství nás od vin, hříchů očistí, poznat dají, žže jsme tvoji, že ty jsi přítel náš, k sobě nás přijímáš a sytíš duše hladové.</div>
<div class="sloka" id="sloka_6"><div class="kdy">Přijímání</div>6. Dík tobě za čas pokání, v němž hříchů našich vyznání teď přijímáš a podáváš nám ruku pomocnou, nedáváš utonout těm, kterés přijal za syny.</div>
<div class="sloka" id="sloka_7"><div class="kdy">Závěr</div>7. I když se nyní loučíme s domem tvé slávy, náš Pane, zůstaň s námi. Když mrak temný snad duši zastíní, naplň nás radostí slunce tvé milosti. Amen.</div>
