<div id="nazev">Kristus seslal Těšitele</div>
<div id="info">Tx: KSJ 1863 &mdash; N: V.Veit 1847</div>
<div class="sloka" id="sloka_1"><div class="kdy">Vstup</div>1. Kristus seslal Těšitele apoštolů rodině, aby v pravdě stáli směle všude, v každé hodině. Sestup na nás Dárce ctností, upevni nás v nábožnosti, zažeň zmatek všeliký, rozvaž k pravdě jazyky.</div>
<div class="sloka" id="sloka_2"><div class="kdy">Vstup</div>2. S radostí ať duše zpívá, Boha chválí s vděčností, že Duch Svatý v nás přebývá, živý pramen milosti. Těšiteli, dárce míru, rozmnožuj vždy naši víru, ať jsme všichni jedinou v Kristu Pánu rodinou.</div>
<div class="sloka" id="sloka_3"><div class="kdy">Před evangeliem</div>3. Sestup na nás Duchu Svatý, zapal v srdcích plamen svůj a náš rozum tmou zajatý světlem shůry osvěcuj. Uděl dary rady, síly, bychom Bohu věrní byli, jeho vůli poznali a ji věrně konali.</div>
<div class="sloka" id="sloka_4"><div class="kdy">Obětní průvod</div>4. Přijmi dary chleba, vína, jež z tvé moci plodí zem, když pod křížem tvého Syna hody lásky slavit chcem. Ducha svého rač nám vlíti, ať umíme s tebou žíti a svým dílem přispěti ke Kristově oběti.</div>
<div class="sloka" id="sloka_5"><div class="kdy">Přijímání</div>5. Duchu Svatý, připrav Pánu v našich srdcích jasný chrám, ať jsme hodni jísti manu, kterou je Pán Ježíš sám; buď nám stále milým hostem, vyučuj nás svatým ctnostem, v poslední pak hodině vezmi k věčné hostině.</div>
<div class="sloka" id="sloka_6"><div class="kdy">Závěr</div>6. Sedmi darů svatý Zdroji, buď nám stálou ochranou, dej nám státi v každém boji s myslí Bohu oddanou, dej nám věrně plnit sliby, doplň vše, co duším chybí, buď nám stálým dárcem sil, nedej minout věčný cíl.</div>

