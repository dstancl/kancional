<div id="nazev">Na své tváře padáme</div>
<div id="info">Tx: Fryčaj 1801 &mdash; N: J. L. Zvonař (+ 1865)</div>
<div class="sloka" id="sloka_1"><div class="kdy">Vstup</div>1. Na své tváře padáme před tvou velebností, oběť, kterou chystáme, přijmi s laskavostí, jak ji k věčné poctě tvé Ježíš ustanovil, než za naše spasení na kříži krev prolil.</div>
<div class="sloka" id="sloka_2"><div class="kdy">Před evangeliem</div>2. Kdo je z Boha, pravil Pán, slovo Boží slyší; má své nitro dokořán a hluk světa ztiší. Tak se ztiším dnes i já před tebou, můj Pane, ať v mé mysli pravda tvá i v den všední plane.</div>
<div class="sloka" id="sloka_3"><div class="kdy">Obětní průvod</div>3. Chléb a víno, Bože náš, tobě obětujem; srdce, které jen ty znáš, tobě zasvěcujem. Přijmi je a proměň je jako ten chléb s vínem, ať se navždy tajemně sjednotí s tvým Synem.</div>
<div class="sloka" id="sloka_4"><div class="kdy">Obětní průvod</div>4. Duše, teď se rozlétni ke svatému kříži, kde na hoře obětní Otcům hněv Syn smíří. Ježíš se přibližuje, jde vstříc lidu svému, odpuštění slibuje. Klanějme se jemu.</div>
<div class="sloka" id="sloka_5"><div class="kdy">Přijímání</div>5. Kristus na zem sestoupil a k Otcově chvále krví svou nás vykoupil; zemřel, živ je stále. Zvěstovaný Mesiáš pouta smrti láme. Tobě, Králi, hosti náš, duši otvíráme.</div>
<div class="sloka" id="sloka_6"><div class="kdy">Přijímání</div>6. Pane, já nejsem hoden tvého navštívení, mnohým hříchům podroben, světlo ve mně není. Ale ty jsi světlo mé, pokrm duše mojí, jenž mě v lásce přítomné s věčnou láskou spojí.</div>
<div class="sloka" id="sloka_7"><div class="kdy">Přijímání</div>7. Když jsi chodil Judejí, mnohý toužil, Pane, dotknout se tě s nadějí, že se zázrak stane. Já tě cele v srdci mám jako chléb svůj denní; kéž tě s vírou přijímám, věčné uzdravení.</div>
<div class="sloka" id="sloka_8"><div class="kdy">Závěr</div>8. Kéž zpěv díků za tvůj dar v našich srdcích vládne, ať v nás živé lásky žár přes den nevychladne. Buď tvá svatá oběť v nás neustále živá, zůstaň s námi dnes i v čas, kdy se připozdívá.</div>
