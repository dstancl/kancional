<div class="nazev">Sešli, nebe, Spsitele</div>
<div id="info">Tx N (~ Holain 1883): KSJ 1863</div>
<div class="sloka" id="sloka_1"><div class="kdy">Vstup</div>1. Sešli, nebe, Spasitele, vydej nám ho země klín! Zněly světem v touze vřelé prosby otců v noční stín. Vyslyšel Bůh jejich hlasy, seslal Krista, dárce spásy, v den se mění temná noc, peklo ztrácí svoji moc.</div>
<div class="sloka" id="sloka_2"><div class="kdy">Vstup</div>2. Pán je blízko, nečekejte! od Jordánu zní k nám hlas. Cesty Pánu přichystejte, pro pokání nastal čas! Litujeme všech zlých činů, Pane, odpusť naši vinu, ať podle tvých příkazů žijem k tvému obrazu.</div>
<div class="sloka" id="sloka_3"><div class="kdy">Před evangeliem</div>3. Uč nás Otce svého znáti, jeho moc a dobrotu, rač nám Ducha pravdy dáti, chraˇsvé církve jednotu. Až v den soudu přijdeš zase, Synu Boží, v hrozné kráse, uveď duše věrných svých v radost sborů andělských.</div>
<div class="sloka" id="sloka_4"><div class="kdy">Obětní průvod</div>4. Když dozrála plnost času, anděl přišel zvěstovat, že Bůh pro všech lidí spásu Syna slíbil v oběť dát. Přijmi, Kriste, od svých dětí věčnou účast na Oběti, přijmi, co v nás tvého jest, jako náš dík za tvou zvěst.</div>
<div class="sloka" id="sloka_5"><div class="kdy">Přijímání</div>5. Aj, Sióne, k tvému městu věčné slávy Král jde již. Urovnej mu přímou cestu, doly zdvihni, hory sniž. Tvůj kříž nese ve svém kříži, lásky pln se k tobě blíží; aby tvoje hříchy sňal, sám se v oběť Otci dal.</div>
<div class="sloka" id="sloka_6"><div class="kdy">Přijímání</div>6. Radujte se, Pán se dává jako chléb nám hříšníkům. U bran srdcí očekává, že si najde v nich svůj dům. Přijď, ó přijď k nám svatý hosti, čekáme tě s toužebností; tělem svým a krví svou buď nám spásy zárukou.</div>
<div class="sloka" id="sloka_7"><div class="kdy">Závěr</div>7. Zůstaň, Pane, stále s námi, rozum vírou osvěcuj, srdce skleslé nehodami láskou svou vždy rozněcuj. Naděje ať světlo jasné v duši nikdy neuhasne, ukazuje cestu nám k věčné slávy výšinám.</div>
